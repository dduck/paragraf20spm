                                                  Miljø- og Fødevareudvalget 2021-22

                                                    Beskæftigelsesudvalget 202O1f-f2e2ntligt
                                   BEU Alm.del - endeligt svar på spørgsmål 291

                                                                                     Offentligt

Folketingets Beskæftigelsesudvalg                                                        Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Samira Nawa
Samira.Nawa@ft.dk                                                                        T +45 72 20 50 00
                                                                                         E bm@bm.dk
                                                                                         www.bm.dk

                                                                                         CVR 10172748

                                                                                         J.nr. 20225200207

Beskæftigelsesudvalget har i brev af 20. april 2022 stillet følgende spørgsmål nr.
291 (alm. del), som hermed besvares. Spørgsmålet er stillet efter ønske fra Samira
Nawa (RV).

Spørgsmål nr. 291:
”Siden Miljøstyrelsens rapport fra 2016 »Kortlægning af brancher, der anvender
PFAS« er omfanget af de sundhedsskadelige PFAS-forureninger vokset sig stadigt
større, og eksperter vurderer, at vi fortsat kun har set toppen af isbjerget. Mener mi-
nisteren, at der er behov for et øget fokus for at afdække omfanget af arbejdstagere,
der kan være udsat for PFAS, og hvilke konkrete initiativer planlægger ministeren i
så fald?”

Svar:

Det er helt afgørende for mig, at alle, der går på arbejde i Danmark, har et sundt og
sikkert arbejdsmiljø og ikke udsættes for farlige stoffer og materialer, som kan
medføre fare for at blive syg af arbejdet.

Jeg har til brug for besvarelsen indhentet bidrag fra Miljøministeriet, som oplyser
følgende:

”Miljøministeren var den 21. april 2022 indkaldt i samråd om PFAS i Miljø- og
Fødevareudvalget. I forhold til udviklingen i omfanget og initiativer for at be-
grænse brugen af PFAS henvises til vedlagte talenotits fra samrådet, jf. MOF Alm.
del – bilag 486.”

Endvidere har jeg indhentet bidrag fra Sundhedsministeriet, som oplyser følgende:

”Sundhedsstyrelsen nedsatte i efteråret 2021 en ekspertgruppe, der skulle under-
støtte Sundhedsstyrelsen i at klarlægge den nyeste viden om helbredseffekter af ud-
sættelse for forurening med PFAS. Sundhedsstyrelsen har udarbejdet tre materialer
om PFAS. En rapport om helbredseffekter af PFOA, PFNA, PFOS og PFHxS, en
vejledning til almen praktiserende læger, og et informationsark til borgere, som har
været særligt udsat for PFAS. Materialerne kan findes her:
Der vil desuden blive iværksat en forskningsindsats med start medio 2022, der in-
deholder følgende 3 elementer: 1) en kortlægning af tidligere og nuværende ekspo-
nering for PFAS blandt brandfolk, 2) et måleprogram med blodprøver af udvalgte
brandfolk og 3) en registerundersøgelse af sygdomsforekomst blandt brandfolk.
Forskningsindsatsen varetages af en tværinstitutionel forskergruppe og er forankret
på Arbejds- og Miljømedicinsk Afdeling på Bispebjerg og Frederiksberg Hospi-
tal.”.

Endvidere har jeg indhentet en udtalelse fra Arbejdstilsynet, som oplyser følgende:

”Arbejdstilsynet modtager i Produktregistret anmeldelser fra virksomheder over
deres import eller produktion af farlige kemiske stoffer. Virksomhederne skal her
angive mængder, i hvilke brancher der forventes at bruge produktet/stoffet og til
hvilken funktion. I Miljøstyrelsens rapport fra 2016 blev der anvendt et dataudtræk
fra Produktregisteret på ca. 1.000 forskellige såkaldte CAS-numre for PFAS-for-
bindelser, som viste udviklingen i det erhvervsmæssige forbrug for årene 1983,
1993, 2003, 2007, 2009, 2011, 2013 og 2016.

I figur 1 herunder fremgår det, hvordan udviklingen i PFAS-forbruget har været fra
2011 til 2021 for de samme stoffer, som var med i Miljøstyrelsens rapport. Der kan
generelt konstateres en stigning af forbruget af PFAS fra 2011 til i dag. Af bag-
grundsdata fremgår det, at stoffet PTFE (polytetrafluoroethylene) (CAS nr. 9002-
84-0) er indrapporteret med den største mængde. PTFE er et stof, der er uden fare-
mærkning og betragtes som stabilt, hvilket vil sige, at det ikke udgør en fare for
sundheden. I figur 1 fremgår PFAS-forbruget både med og uden stoffet PTFE. Som
det fremgår, kan der konstateres en stigning fra 2017 til 2019. Arbejdstilsynet har
ikke kendskab til baggrunden for denne stigning, men en del af forklaringen kan
være, at Produktregistret fik et nyt IT-system i 2017, som kan have haft indflydelse
ift. mængdeindberetningerne. Den største stigning ses dog for PTFE, hvilket kunne
tyde på, at der sker en substitution (dvs. erstatning) hen imod brugen af det ikke fa-
remærkede stof PTFE.

                          Figur 1. Forbruget af PFAS fra 2011-2021

            25

            20

PFAS i ton  15

            10

            5

            0              2013  2015  2017       2019              2021
                     2011

                                 Total Uden PTFE

                                                                          2
Der gælder skrappe regler ved arbejde med kemiske stoffer og materialer, og hvis
arbejdsmiljøreglerne følges, betyder det, at ansatte vil kunne arbejde med PFAS og
andre farlige stoffer uden at være i risiko for at blive udsat. Arbejdstilsynet vurde-
rer derfor, at der pt. ikke er behov for yderligere tiltag på området.”
Jeg henholder mig til Miljøministeriets, Sundhedsministeriets og Arbejdstilsynets
oplysninger og henviser i øvrigt til mit svar på BEU alm. del – spm. 289.
Venlig hilsen
Peter Hummelgaard
Beskæftigelsesminister

                                                                                                   3
