                                                                                         Sundhedsudvalget 2021-22

                                                                                         Holbergsgade 6       Offentligt
                                                                                         DK-1057 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

Folketingets Lovsekretariat                                                              Dato: 11-04-2022
                                                                                         Enhed: MEDINT
                                                                                         Sagsbeh.: DEPKLN
                                                                                         Sagsnr.: 2205769
                                                                                         Dok. nr.: 2212976

Medlem af Folketinget Lise Bech (UFG) har den 5. april 2022 stillet følgende spørgs-
mål nr. S 699 til sundhedsministeren, som hermed besvares.

Spørgsmål S 699:
”Hvad er ministerens holdning til TV2-programmet Station 2, »Pilledronningen«, vist i
to afsnit henholdsvis den 4. april og den 11. april 2022, der afdækker, hvordan vagt-
læger i flere tilfælde ukritisk udskriver stærk smertestillende medicin alene på bag-
grund af telefonisk henvendelse i strid med Sundhedsstyrelsens vejledning, der lyder,
at det kun bør ske ved personlig kontakt mellem patient og læge, og hvad vil ministe-
ren foretage sig for at få vagtlægerne til at efterleve Sundhedsstyrelsens vejledning?”

Svar:
Det er helt centralt, at lægevagten overholder Sundhedsstyrelsens vejledning af 19.
juni 2019 om ordination af afhængighedsskabende lægemidler. Da det nævnte TV2-
program tyder på, at vejledningen ikke altid efterleves i lægevagten, vil jeg indskærpe
over for regionerne, at vejledningen om ordination af afhængighedsskabende læge-
midler skal overholdes.

                                          Med venlig hilsen

                       Magnus Heunicke / Kristine Lilholt Nilsson
