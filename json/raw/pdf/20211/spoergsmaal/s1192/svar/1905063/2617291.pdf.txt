                                                                                                       Skatteudvalget 2021-22
                                                                                                                           Offentligt

                                                                                        2. september 2022
                                                                                        J.nr. 2022 - 6872

Til Folketingets Lovsekretariat

Hermed sendes svar på spørgsmål S 1192 af 25. august 2022, indleveret af Hans Kristian
Skibby (DD).

Jeppe Bruus

             / Mette Kildegaard Graversen
Spørgsmål

Hvad er ministerens holdning til en afgiftsnedsættelse på el, benzin og diesel set i forhold
til de massive prisstigninger danskerne har oplevet i 2022?

Svar

Jeg og resten af regeringen ser med stor alvor på udviklingen i priserne på bl.a. brændstof
og el, og vi følger udviklingen meget tæt. For mange husstande kan den aktuelle stigning i
priserne have betydelige økonomiske konsekvenser.
Regeringen har derfor allerede ad flere omgange nedsat elafgiften for at hjælpe danskerne
på bedst mulig vis gennem denne tid og indgik i juni 2022 Aftale om kompensation af borgere
for stigende energipriser, der medfører en midlertidig lempelse af elafgiften i 4. kvartal 2022 og
2023. Lempelserne af elafgiften vil fremme elektrificeringen af samfundet og sikre en
bedre udnyttelse af de stigende mængder vedvarende energi.
Derudover har Skatterådet ekstraordinært hævet befordringsfradraget for 2022, så fradra-
get i højere grad bidrager til at dække de omkostninger, som man har, når man kører til
og fra arbejde.
Men som sagt følger regeringen løbende udviklingen meget tæt.

                                                                                                                                                                                   Side 2 af 2
