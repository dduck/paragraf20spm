                                    Uddannelses- og Forskningsudvalget 2021-22
                                                                                     Offentligt

Ministeren

Uddannelses- og Forskningsudvalget
Folketinget
Christiansborg
1240 København K

Medlem af Folketinget Stén Knuth (V) har den 3. maj 2022 stillet følgende               10. maj 2022
spørgsmål nr. S 825 til uddannelses- og forskningsministeren, som hermed besva-
res.                                                                                    Uddannelses- og
                                                                                        Forskningsministeriet
Spørgsmål S 825:
                                                                                        Børsgade 4
Hvad er ministerens holdning til, at den nuværende SU-lovgivning forhindrer, at         Postboks 2135
SU'en kan forlænges parallelt med godkendelse af studietidsforlængelser efter           1015 København K
reglerne i bekendtgørelse om universitetsuddannelser tilrettelagt på heltid (uddan-     Tel. 3392 9700
nelsesbekendtgørelsen, som studieforlængelser mulige for studerende med
usædvanlige forhold eller for studerende med funktionsnedsættelser, eliteidræts-        www.ufm.dk
udøvere, iværksættere og frivillige DUF-formænd, hvis de studerende grundet de
nævnte forhold ikke er i stand til at opfylde tilmeldingskravet?                        CVR-nr. 1680 5408

Svar:                                                                                   Ref.-nr.
                                                                                        317296
SU er et vigtigt redskab for at understøtte unges mulighed for at gennemføre en
uddannelse uanset økonomisk baggrund. Ambitionen er, at unge færdiggør deres
uddannelse og træder ind på arbejdsmarkedet. Derfor synes jeg, at de grundlæg-
gende almene SU-betingelser om studieaktivitet og heltidsundervisning er fornufti-
ge.

Der er ikke længere et tilmeldingskrav på de videregående uddannelser, men selv
med det gældende studieaktivitetskrav skal der efter min mening være plads til at
tage individuelle hensyn for den enkelte også inden for SU-systemet. Det er der
også mulighed for med de nuværende SU-regler, hvor SU-modtagere på videre-
gående uddannelser kan søge om SU-tillægsklip svarende til forsinkelsen f.eks.
som følge af sygdom, rådsarbejde eller andre særlige forhold.

Nogle studerende med funktionsnedsættelser kan imidlertid på grund af deres
situation opleve særlige udfordringer. Det er regeringen og et bredt flertal af Folke-
tingets partier opmærksom på, og vi har i aftalekredsen bag sidste års handicap-
politiske aftale på uddannelsesområdet lovet hinanden at se nærmere på forhol-
dene for særligt den gruppe.

                                                                                        Side 1/2
Med venlig hilsen
Jesper Petersen

                   Uddannelses- og
                   Forskningsministeriet

                   Side 2/2
