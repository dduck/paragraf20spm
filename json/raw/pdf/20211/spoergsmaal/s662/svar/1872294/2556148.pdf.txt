                                                                                                         Skatteudvalget 2021-22
                                                                                                                             Offentligt

                                                                                          7. april 2022
                                                                                          J.nr. 2022 - 3116

Til Folketingets Lovsekretariat

Hermed sendes svar på spørgsmål nr. 662 af 30. marts 2022 (alm. del), indleveret af Mona
Juul (KF).

Jeppe Bruus

             / Kathrine Waage
Spørgsmål

Hvad er ministerens tanker om den lovmæssige udfordring for bilforhandlere, der kan
virke som en hindring i den digitale udvikling, forårsaget af køretøjsregistreringslovens § 7
b, stk. 2, nr. 8, som forhindrer anvendelse af faste prøveskilte til optagelse af f.eks. rekla-
mefilm for en bilforhandler, hvorimod en fabrikant eller bilimportør gerne må anvende
faste prøveskilte til samme formål?

Svar

Indledningsvist bemærkes, at jeg antager, at der spørges til køretøjsregistreringslovens § 7
b, stk. 2, nr. 9, og ikke til § 7 b, stk. 2, nr. 8.
Køreregistreringslovens § 7 b, stk. 2, nr. 9, indebærer, at en fabrikant eller importør af kø-
retøjer kan anvende prøveskilte midlertidigt eller lejlighedsvis i forbindelse med optagelse
af fotografier eller film af et køretøj. Kørslen må kun foretages for at fremstille reklame-
materiale for køretøjet.
Jeg er opmærksom på, at bilforhandlere ikke er omfattet af bestemmelsens anvendelses-
område, og at bilforhandlere derfor ikke efter denne bestemmelse kan udarbejde reklame-
materiale.
Jeg er umiddelbart indstillet på at se på mulighederne for at udvide bestemmelsens anven-
delsesområde til at omfatte bilforhandlere, herunder blandt andet i forhold til de admini-
strative og økonomiske konsekvenser herved. Det vil blandt andet skulle afdækkes, hvor-
dan det kan kontrolleres, at bestemmelsen efter en udvidelse af anvendelsesområdet alene
anvendes efter sit formål.

                                                                                                                                                                                   Side 2 af 2
