                                                                                         Beskæftigelsesudvalget 2021-22
                                                                                                                        Offentligt

Folketingets Lovsekretariat                                                              Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Hans Andersen
Hans.Andersen@ft.dk                                                                      T +45 72 20 50 00
                                                                                         E bm@bm.dk
Folketingsmedlem Hans Andersen (V) har den 1. juni 2022 stillet følgende spørgs-         www.bm.dk
mål nr. S 1005, som hermed besvares.
                                                                                         CVR 10172748
Spørgsmål nr. S 1005:
”Hvad er ministerens reaktion på, at der ifølge Styrelsen for Arbejdsmarked og Re-       J.nr. 2022 - 4551
kruttering foreløbig kun er kommet 200 ukrainske flygtninge i arbejde, når forvent-      10. juni 2022
ningen var langt flere?”

Svar:
Tallet har allerede ændret sig markant, siden spørgsmålet blev stillet. Pr. 5. juni var
antallet af fordrevne fra Ukraine i job i maj måned således steget til 1.055 personer.
Tallet dækker både over beskæftigede med ophold efter særloven og beskæftigede,
der endnu ikke har fået opholdstilladelsen på plads. Sidstnævnte er en mulighed,
der trådte i kraft den 22. april for at få ukrainere hurtigere i job.

Det forventes, at tallet vil stige, da virksomhederne fortsat har mulighed for at ind-
berette løn for maj måned frem til den 10. juni – ligesom der traditionelt også er en
del efterregistreringer.

Antallet af beskæftigede kan fx sammenholdes med antallet, der er tilmeldt Jobnet
eller visiteret jobparate. Det giver en indikation på, hvor godt det går med at få for-
drevne fra Ukraine i beskæftigelse. Tallene viser, at der i slutningen i maj var ca.
5.300 tilmeldt Jobnet, og 5.700 var visiteret som jobparate af jobcentrene (opgjort
den 29. maj).

Derudover skal tallet ses i lyset af, at der kun er gået lidt mere end 3 måneder, si-
den krigen brød ud. Det er helt forventeligt, at der er en hvis forsinkelse, fra perso-
nerne ankommer, til vi kan se deres beskæftigelse i beskæftigelsestallene. Det skyl-
des blandt andet, at den første periode har handlet om at få søgt om opholdstilla-
delse og om at komme godt på plads med hensyn til fx bolig.

Derudover er det især fordrevne kvinder med børn, der er kommet hertil, hvorfor
det også har været altafgørende at få børnene godt på plads i forhold til institutions-
pladser, skole m.m., da det for mange er en forudsætning for at gå på arbejde.
Det er og har således været en stor opgave for kommunerne i de første måneder
alene at hjælpe de fordrevne ukrainere godt på plads. Nu kommer så en vigtig op-
gave i at hjælpe så mange som muligt i beskæftigelse. Her hæfter jeg mig ved, hvor
positivt det er, at så mange allerede har tilmeldt sig Jobindsats, og at så mange visi-
teres jobparate af jobcenteret. Det vidner for mig om, at rigtig mange af de for-
drevne fra Ukraine allerede er klar til det danske arbejdsmarked.
Både regeringen og landets kommuner har et stærk fokus på at understøtte, at flere
af de fordrevne fra Ukraine kommer i beskæftigelse. Derudover opfordres alle ar-
bejdsgivere til at have et særskilt fokus på også at hjælpe de nye, ukrainske med-
borgere i arbejde. Med en stor, fælles indsats tror og håber jeg, at vi snart vil se
yderligere stigninger i tallene.
Venlig hilsen
Peter Hummelgaard
Beskæftigelsesminister

                                                                                                   2
