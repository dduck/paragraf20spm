                                    Udenrigsudvalget 2021-22
                                                           Offentligt

Udenrigsministeriet

Folketingets Lovsekretariat         Asiatisk Plads 2
                                    DK-1448 København K
Bilag  Sag/ID Nr.            Enhed  Telefon +45 33 92 00 00
                                    Telefax +45 32 54 05 33
       2022 - 8657           ANA    E-mail: um@um.dk
                                    http://www.um.dk

                                    Dato

                                    21. februar 2022

       Svar på § 20-spørgsmål nr. S 506 stillet den 15. februar 2022 af
       Sjúrður Skaale til udenrigsministeren.

       Spørgsmål
       Mener udenrigsministeren, at man i arktisk sammenhæng, på trods af den
       alvorlige konflikt mellem Vesten og Rusland pga. truslen mod Ukraine,
       fortsat kan forfølge den strategi, at samarbejdet med Rusland kan og skal
       fortsætte i nord, for dermed at forhindre at konflikten breder sig til Arktis?

       Svar
       Vi er opmærksomme på den aktuelle anspændte sikkerhedspolitiske
       situation, som ikke alene angår Ukraine, men også bredere europæisk og
       transatlantisk sikkerhed Jeg vurderer, at vi har en klar interesse i, at det
       arktiske samarbejde er fast forankret i en multilateral ramme. I dialog med
       repræsentanter for regionens oprindelige folk og med deltagelse af en
       række observatørstater og organisationer samarbejder de otte arktiske
       stater, herunder Rusland, om en lang række emner med henblik på at
       fremme bæredygtig udvikling til gavn for befolkningen i Arktis.
       Samarbejdet er forankret i Arktisk Råd.

       Udgangspunktet er derfor, at samarbejdet i Arktisk Råd bør søges
       fastholdt.

                                       Med venlig hilsen

                                          Jeppe Kofod
