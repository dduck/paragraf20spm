                                                                                                  Skatteudvalget 2021-22
                                                                                                                      Offentligt

                                                                                   23. maj 2022
                                                                                   J.nr. 2022 - 4279

Til Folketingets Lovsekretariat

Hermed sendes svar på spørgsmål S 891 af 11. maj 2022, indleveret af Bent Bøgsted
(UFG).

Jeppe Bruus

             / Mette Kildegaard Graversen
Spørgsmål

Er ministeren bekymret for, at de stigende benzinpriser vil ramme befolkningen i de dan-
ske landområder hårdere grundet længere transporttider og færre muligheder for offentlig
transport?

Svar

Jeg og resten af regeringen ser med stor alvor på udviklingen i priserne på bl.a. brændstof.
For mange husstande kan den aktuelle stigning i priserne have betydelige økonomiske
konsekvenser. Regeringen følger derfor udviklingen tæt, og der pågår drøftelser med Fol-
ketingets partier om, hvordan vi bedst håndterer konsekvenserne af de stigende priser. I
den sammenhæng er regeringen opmærksom på, at udviklingen i benzin- og dieselpri-
serne særligt kan være en udfordring i områder, hvor mange er afhængige af at kunne
transportere sig i bil.

                                                                                                                                                                                   Side 2 af 2
