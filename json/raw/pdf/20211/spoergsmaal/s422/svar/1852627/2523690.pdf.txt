                                                                                        Sundhedsudvalget 2021-22

                                                                                        Holbergsgade 6       Offentligt
                                                                                        DK-1057 København K

                                                                                        T +45 7226 9000
                                                                                        F +45 7226 9001
                                                                                        M sum@sum.dk
                                                                                        W sum.dk

Folketingets Lovsekretariat                                                             Dato: 04-02-2022
                                                                                        Enhed: DAICY
                                                                                        Sagsbeh.: DEPTAAR
                                                                                        Sagsnr.: 2201834
                                                                                        Dok. nr.: 2111507

Medlem af Folketinget Edmund Joensen (SP) har den 27. januar 2022 stillet følgende
spørgsmål nr. S 422 til sundhedsministeren, som hermed besvares.

Spørgsmål S 422:
”Vil ministeren arbejde for, at positive pcr-tests foretaget på Færøerne og i Grønland
kan godkendes af sundhedsmyndighederne i Danmark, så immunitet kan registreres
og gyldige coronapas kan udstedes?”

Begrundelse
Når der foretages en pcr-test på Færøerne, er det ikke muligt at få denne test god-
kendt på sundhed.dk. Smittetallet på Færøerne er i øjeblikket det højeste, der har
været. Dette medvirker til, at der er flere færinger, som enten skal rejse til Danmark
eller som bor i Danmark, der må vente i længere tid på at få udstedt et gyldigt co-
ronapas for immunitet, fordi deres pcr-test foretaget på Færøerne ikke godkendes af
de danske sundhedsmyndigheder.

Svar:
Der findes i dag både på Færøerne og i Grønland løsninger, der gør det muligt for bor-
gere i Danmark at dokumentere en positiv PCR-test. Der har i coronapas-regler i Dan-
mark ikke været teknologikrav til, hvordan dokumentation for tidligere smitte skal fo-
religge, og dermed har dokumentationen for tidligere smitte fra Færøerne og Grøn-
land kunne anvendes på samme vilkår som coronapas fra sundhed.dk eller corona-
pas-appen. Det bemærkes i den forbindelse, at krav om coronapas i Danmark er bort-
faldet pr. 1. februar 2022 som følge af, at covid-19 ikke længere kategoriseres som en
samfundskritisk sygdom.

Sundhedsministeriet er oplyst om, at der er en teknisk mulighed, hvor der tidligere er
indberettet PCR-testsvar fra Færøerne for borgere med et dansk CPR-nummer til Den
Danske Mikrobiologidatabase (MiBa), så borgerne har kunne tilgå coronapas-løsnin-
ger på sundhed.dk og i den danske coronapas-app. Der er dog ikke en teknisk mulig-
hed for borgere, der ikke har dansk cpr-nummer.

Sundhedsministeriet har under pandemien løbende været i dialog med både Færø-
erne og Grønland om coronapas, og der er i den forbindelse udviklet en løsning, så
personer, der er COVID-19 vaccinerede i Grønland, kan bruge de danske coronapas-
app.

Jeg anerkender, at det er vigtigt, at grønlandske og færøske borgere har frie bevægel-
sesmuligheder på lige fod med andre danske statsborgere, og jeg vil derfor også
gerne gå i yderligere dialog med både Færøerne og Grønland om indberetning af test-
svar, hvis der skulle være et ønske herom.

                                          Med venlig hilsen
                      Magnus Heunicke / Trine Aagren Rasmussen

                                                                                                                                              Side 2
