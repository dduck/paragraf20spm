                                       Indenrigs- og Boligudvalget 2021-22
                                                                           Offentligt

Folketingets Lovsekretariat            Stormgade 2-6
                                       1470 København K
                                       Telefon 72 28 24 00

Sagsnr.      Svar på spørgsmål stillet af Torsten Gejl (ALT) den 23. juni 2022.
2022 - 3437
             Spørgsmål nr. S 1073:
Doknr.       ”Hvad er ministerens holdning til, at et demokratisk valgt byrådsmedlem nægtes ad-
530983       gang til at stille et ændringsforslag under en forhandling i byrådet, hvor punktet på
             dagsorden handler om anvendelse af midler til motorvejsprojekt, og ændringsforslaget
Dato         handler om at disponere anderledes over midlerne på dagsorden indenfor samme for-
28-06-2022   valtning?”

             Svar:
             Generelt kan jeg oplyse, at et medlem af kommunalbestyrelsen har ret til at fremsætte
             ændringsforslag til et forslag på kommunalbestyrelsens dagsorden, så længe afstem-
             ning om dagsordenspunktet ikke er påbegyndt.

             Et ændringsforslag er et forslag, som efter sit indhold ikke kan stå alene, men som for-
             udsætter tilstedeværelsen af et andet forslag (hovedforslag), hvis indhold ændringsfor-
             slaget tilsigter at ændre. Tvivlsspørgsmål om, hvordan forslag forholder sig til hinan-
             den, må afgøres ud fra forslagets indhold, og forslagsstillerens betegnelse af forslaget
             er derfor uden selvstændig betydning.

             Det følger af reglerne om kommunalbestyrelsens dagsorden m.v., herunder § 8, stk. 4,
             at der ikke gennem ændringsforslag, der ligger uden for rammerne af den pågældende
             sag, således som denne er angivet i den udsendte dagsorden, kan indsmugles realitets-
             behandling og afstemning om emner, som det enkelte medlem ikke har haft lejlighed
             til at forberede sig på.

             Afgørelsen af, om et forslag, som et medlem fremsætter under forhandlingen af en sag,
             er et ændringsforslag til hovedforslaget i sagen og i øvrigt holder sig inden for ram-
             merne af den pågældende sag, forudsætter en konkret vurdering af indholdet af både
             sagen på dagsordenen og forslaget fra medlemmet.

             Jeg kan i øvrigt oplyse, at Ankestyrelsen i første instans med Indenrigs- og Boligmini-
             steriet som overordnet tilsynsmyndighed fører tilsyn med, at kommunerne overholder
             den lovgivning, der særligt gælder for offentlige myndigheder.

             Ankestyrelsen beslutter selv, om der er anledning til at rejse en tilsynssag.

             Jeg kan ikke udtale mig nærmere om den konkrete sag i Viborg Kommune. Det skyl-
             des, at jeg derved risikerer at gøre mig inhabil i forhold til Indenrigs- og Boligministe-
             riets eventuelle senere behandling af sagen som overordnet tilsynsmyndighed.

             Med venlig hilsen
             Christian Rabjerg Madsen
