                                                                                                      Skatteudvalget 2021-22
                                                                                                                          Offentligt

                                                                                       18. august 2022
                                                                                       J.nr. 2022-6419

Til Folketingets Lovsekretariat

Hermed sendes svar på spørgsmål S 1141 af 10. august 2022, indleveret af Torsten Gejl
(ALT).

Jeppe Bruus

             / Jeanette Rose Hansen
Spørgsmål

Hvad er ministerens holdning til eventuelle restriktioner, fx en aldersgrænse på 18 år, for
køb af loot boxes/digitale lykkeposer i spil som FIFA eller Counterstrike?

Svar

Jeg mener, at loot boxes lærer børn, at det er nødvendigt at bruge penge for at spille com-
puterspil. Vi kan se, at børn, der køber loot boxes, er mere tilbøjelige til at udvikle penge-
spilsproblemer end børn, der spiller computerspil uden at købe loot boxes. Det fremgår
af den netop offentliggjorte prævalensundersøgelse af pengespil og pengespilsproblemer i
Danmark 2021. Derfor er det min klare holdning, at man bør indføre restriktioner for
køb af loot boxes for at beskytte børn og unge mod at blive suget ind i en verden, som de
ikke er klar til.
Jeg vil derfor arbejde aktivt for at finde en løsning, når jeg om kort tid tager hul på politi-
ske drøftelser på spilområdet om bl.a. loot boxes. Jeg afviser ingen forslag på forhånd, og
en aldersgrænse på 18 år kunne være en mulighed.
Hvordan sådan en regulering kan skrues sammen, skal der ses nærmere på. Spilleloven re-
gulerer kun spil, hvor der er en økonomisk gevinst, og Spillemyndigheden har i konkrete
sager vurderet, at de pågældende loot boxes ikke indeholdt en økonomisk gevinst og der-
for ikke var omfattet af spilleloven. Det ændrer dog ikke på, at jeg mener, at vi bredt bør
se på reguleringen og gennemføre restriktioner, så vi sikrer børn og unge bedst muligt
mod at udvikle pengespilsproblemer senere hen i livet.

                                                                                                                                                                                   Side 2 af 2
