Folketingets Lovsekretariat                                                                Miljø- og Fødevareudvalget 2021-22
Christiansborg                                                                                                                  Offentligt
1240 København K
                                                                                       Den 12. maj 2022

Hermed sendes besvarelse af spørgsmål nr. S 839, som medlem af Folketinget Karina Adsbøl
(UFG) har stillet til ministeren for fødevarer, landbrug og fiskeri den 4. maj 2022.

Spørgsmål nr. S 839 fra medlem af Folketinget Karina Adsbøl (UFG)
”Hvordan er det efter ministerens opfattelse muligt at sikre det enkelte flokindivid mod smerte og
unødig lidelse, når et dagligt eftersyn ikke er påkrævet i de danske naturnationalparker?”

Svar
Bestemmelsen i dyrevelfærdslovens § 20 a giver mulighed for at dispensere fra lovens § 9, stk. 1-2,
så der kan føres tilsyn med dyr i naturnationalparker på bestandsniveau i stedet for jævnlige tilsyn
på individniveau. Det er dog en betingelse, at tilsynet stadig er tilstrækkeligt til at sikre dyrenes
velfærd, herunder at syge eller tilskadekomne dyr opdages, så dyrene enten får en passende
behandling, eller at de aflives uden unødigt ophold, hvis det vil være uforsvarligt at lade dyret leve
uden passende behandling eller pleje, jf. dyrevelfærdslovens § 2. Der vil blive stillet bestemte vilkår
og betingelser for en eventuel dispensation, herunder bl.a. om tilsyn.

                 Rasmus Prehn
                                                       /
                                                                            Paolo Drostby

Ministeriet for Fødevarer, Landbrug og Fiskeri • Slotsholmsgade 12 • 1216 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
