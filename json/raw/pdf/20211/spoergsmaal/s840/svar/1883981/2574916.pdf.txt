     Folketingets Lovsekretariat                                                                Miljø- og Fødevareudvalget 2021-22
     Christiansborg                                                                                                                  Offentligt
     1240 København K
                                                                                            Den 12. maj 2022

     Hermed sendes besvarelse af spørgsmål nr. S 840, som medlem af Folketinget Karina Adsbøl
     (UFG) har stillet til ministeren for fødevarer, landbrug og fiskeri den 4. maj 2022.

     Spørgsmål nr. S 840 fra medlem af Folketinget Karina Adsbøl (UFG)
     ”Vil ministeren begrunde, hvorfor man i naturnationalparker først skal reagere, når skaden er sket,
     idet dyrene først udtages fra rewildingprojekterne, når de er i så dårlig en sundhedstilstand, at de
     længe har været udsat for unødig smerte og lidelse?”

     Svar
     Spørgsmålet bygger på en præmis om, at der i naturnationalparker først skal reageres, når dyrene
     er i en så dårlig sundhedstilstand, at de længe har været udsat for unødig smerte og lidelse. Det er
     jeg ikke enig i. Dyr skal behandles forsvarligt og beskyttes bedst muligt mod smerte og lidelse mv.
     Det gælder også for dyr i naturnationalparker, og der skal naturligvis reageres, hvis der konstateres
     syge og tilskadekomne dyr, hvor der er behov for behandling, så dyrene enten får en passende
     behandling, eller at de aflives, så de ikke udsættes for unødig lidelse.

./.  Der henvises desuden til min samtidige besvarelse af spørgsmål nr. S 839.

     Rasmus Prehn
                                          /
                                                               Paolo Drostby

     Ministeriet for Fødevarer, Landbrug og Fiskeri • Slotsholmsgade 12 • 1216 København K
     Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
