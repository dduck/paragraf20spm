                                                                                           Finansudvalget 2021-22
                                                                                                               Offentligt

Folketingets Lovsekretariat                                                                Beskæftigelsesministeriet
lov@ft.dk                                                                                  Holmens Kanal 20
                                                                                           1060 København K
Morten Messerschmidt (DF)
Morten.Messerschmidt@ft.dk                                                                 T +45 72 20 50 00
                                                                                           E bm@bm.dk
Folketingsmedlem Morten Messerschmidt (DF) har den 27. juli 2022 stillet føl-              www.bm.dk
gende spørgsmål nr. S 1118, som hermed besvares.
                                                                                           CVR 10172748
Spørgsmål nr. S 1118:
”Hvilke overvejelser har ministeren gjort sig i forbindelse med timingen af udbeta-        J.nr. 2022 - 6113
lingen af de støttebeløb, der er vedtaget som følge af de stigende priser, og har mi-      15. august 2022
nisteren eksempelvis overvejet betydning af at lade disse udbetalinger ske i forbin-
delse med et kommende folketingsvalg?”

Svar:
Regeringen er meget opmærksomme på, at vi står i en ekstraordinær situation med
høje prisstigninger og inflation. Vi tager selvfølgelig denne situation meget alvor-
ligt, og vi har derfor bl.a. indgået Aftale om kompensation af borgere for stigende
energipriser sammen med Venstre, Socialistisk Folkeparti, Radikale Venstre, En-
hedslisten og Det Konservative Folkeparti.

Aftalen skal komme nogle af de danskere, der er hårdest ramt af prisstigningerne,
til gode, og det er derfor besluttet, at der skal udbetales 5.000 kr. skattefrit til mod-
tagere af ældrechecken, som har en begrænset likvid formue og beskedne supple-
rende indkomster. Det er også aftalt, at der skal udbetales 2.000 kr. til visse over-
førselsmodtagere, der har trukket sig tilbage fra arbejdsmarkedet samt et engangs-
beløb på 2.000 kr. til SU-modtagere, der modtager SU-handicaptillæg eller SU-for-
sørgertillæg som enlig forsørger.

Engangsbeløbene til modtagere af ældrechecken deles op i to udbetalinger på hver
2.500 kr., og der afsat midler til udbetaling af hver rate i hhv. 2022 og 2023. Endvi-
dere fremgår det af aftalen, at midlerne til engangsbeløbet til visse overførselsmod-
tagere er afsat i 2023.

Regeringen er meget optaget af, at de aftalte midler kommer borgerne til gode hur-
tigst muligt. Regeringen har derfor anmodet Folketingets formand om at hastebe-
handle lovforslaget inden Folketingets åbning. Jeg har i den forbindelse orienteret
beskæftigelsesordførerne om hastebehandlingen af lovforslaget med fremsættelse
d. 23. august, 1. behandling d. 25. august og 2.-3. behandling d. 8. september.
Forventningen er, at den ekstra økonomiske støtte til modtagere af ældrechecken
dermed kan komme til udbetaling i slutningen af september, mens det skattefri en-
gangsbeløb på 2.000 kr. til SU-handicaptillægsmodtagere og enlige forsørgere kan
blive udbetalt senest i midten af oktober.
Engangsbeløbet til personer på tilbagetrækningsydelser på 2.000 kr. skattefrit vil
blive udbetalt i starten af 2023. Det samme gælder for anden rate af den ekstra øko-
nomiske støtte til modtagere af ældrechecken.
Venlig hilsen
Peter Hummelgaard
Beskæftigelsesminister

                                                                                                   2
