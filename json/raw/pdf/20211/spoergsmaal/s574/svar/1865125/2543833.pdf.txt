                                                                                        Retsudvalget 2021-22
                                                                                                         Offentligt

Folketinget                                                                   Dato:     16. marts 2022
Lovsekretariatet                                                              Kontor:   Strafferetskontoret
Christiansborg                                                                Sagsbeh:  Rune Kistrup
1240 København K                                                              Sagsnr.:  2022-0033-0450
DK Danmark                                                                    Dok.:     2362608

Besvarelse af spørgsmål nr. S 574 fra medlem af Folketinget Peter
Skaarup (DF)

Hermed sendes besvarelse af spørgsmål nr. S 574, som medlem af Folketin-
get Peter Skaarup (DF) har stillet til justitsministeren den 10. marts 2022.

Nick Hækkerup

                  /
                                        Mette Johansen

                                                                              Slotsholmsgade 10
                                                                              1216 København K.

                                                                              T +45 3392 3340
                                                                              F +45 3393 3510

                                                                              www.justitsministeriet.dk
                                                                              jm@jm.dk

                                                                              Side 1/3
Spørgsmål nr. S 574 fra medlem af Folketinget Peter Skaarup (DF):

       ”Vil ministeren tilkendegive, om regeringen med Dansk Folke-
       partis støtte vil skærpe straffelovens § 235 om børneporno, så-
       dan at »bøde« udgår af bestemmelsen, hvorefter overtrædelse
       fremover skal udløse fængselsstraf, og samtidig fordoble straf-
       ferammerne i stk. 1 og 2 fra henholdsvis 2 år og 1 år til 4 år og
       2 år?”

Svar:

Seksuelle overgreb på børn er en af de mest modbydelige forbrydelser, der
findes. Forbrydelsen kan påvirke offeret resten af livet og ødelægge unge og
håbefulde liv.

Derfor glæder det mig, at Folketinget sidste år vedtog regeringens forslag
om at styrke bekæmpelsen af seksuelle overgreb mod børn og sikre, at dem,
der krænker, i højere grad mødes med konsekvens.

Loven, der udsprang af regeringens udspil ”Værn mod voksne, der krænker
børn”, indebærer, at straffelovens § 216, stk. 2, er blevet ændret, så der pr.
definition er tale om voldtægt i en situation, hvor forurettede er under 15 år,
og gerningsmanden er fyldt 22 år. Herudover blev straffen for andre seksu-
elle overgreb end samleje begået mod børn forhøjet med 50 pct., og der blev
indført et forbud mod sexdukker, der fremstår som børn.

Den nye lovgivning indebærer også, at domstolene har fået mulighed for at
meddele et udrejseforbud til personer, der dømmes for seksuelle overgreb,
og at politiet i forlængelse heraf vil inddrage den dømtes pas. Desuden ud-
videde loven retsplejelovens bestemmelse om hemmelig ransagning til også
at omfatte sager om besiddelse og udbredelse af seksuelt overgrebsmateriale
med børn (børnepornografi).

Regeringen har således allerede gennemført en række tiltag, som skal styrke
indsatsen mod seksuelle krænkelser, herunder børnepornografi.

Jeg kan i forlængelse heraf oplyse, at regeringen som led i aftale om politiets
og anklagemyndighedens økonomi 2021-2023 har nedsat en arbejdsgruppe,
der skal vurdere, om de gældende regler i straffeloven på området for digi-
tale krænkelser er tilstrækkelige.

                                                                                                                                               Side 2/3
Når jeg har modtaget arbejdsgruppens anbefalinger, vil jeg tage stilling til
behovet for ændringer af straffelovens bestemmelser om seksualforbrydel-
ser.

                                                                                                                                               Side 3/3
