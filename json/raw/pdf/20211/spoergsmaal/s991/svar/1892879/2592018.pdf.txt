                                                                              Børne- og Undervisningsudvalget 2021-22
                                                                                                                          Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Dennis Flydtkjær (DF) har den 31. maj 2022 stil-        1220 København K
let spørgsmål nr. S 991, som hermed besvares.                                 Tlf. nr.: 32 92 50 00
                                                                              E-mail: uvm@uvm.dk
Spørgsmål nr. S 991:                                                          www.uvm.dk
”Hvordan ser ministeren på det, at der, som det fremgår af »Skoleledere       CVR-nr.: 20453044
revser hemmelig seksualundervisning« bragt i Berlingske den 31. maj
2022 benyttes hemmeligt undervisningsmateriale i grundskolen, og om           9. juni 2022
der er andet undervisningsmateriale, der holdes hemmeligt, og mener mi-       Sagsnr.: 22/11328
nisteren, at det er hensigtsmæssigt, at der er undervisningsmateriale, som
offentligheden ikke må få indsigt i, ligesom ministeren bedes tilkende-
give, om ministeren vil slå ned på hemmeligt og fordækt undervisnings-
materiale på sit ressortområde?”

Svar:
I grundskolen (dvs. folkeskolen og fri- og privatskoler) er det op til den
enkelte skole og den enkelte lærer under skolebestyrelsens/bestyrelsens
ansvar at beslutte, hvordan undervisningen tilrettelægges og dermed
også, hvilket undervisningsmateriale der gøres brug af.

På folkeskoleområdet indebærer dette, at skolebestyrelsen har ret til og
ansvar for at godkende de undervisningsmidler, som skolen og den en-
kelte lærer vælger at bruge i skolens undervisning. Dette kan enten ske
ved en konkret godkendelse eller ved at fastsætte nærmere principper
herfor. Som minimum skal skolebestyrelsen have en orientering om de
undervisningsmidler, skolen har anskaffet.

På fri- og privatskoleområdet gælder det, at den overordnede ledelse af
en fri- og privatskole varetages af en bestyrelse, som er ansvarlig for sko-
lens drift over for børne- og undervisningsministeren. Skolens leder har
den daglige pædagogiske ledelse af skolen. Lov om friskoler og private
grundskoler m.v. regulerer ikke nærmere med hensyn til godkendelse af
undervisningsmateriale. På tilsvarende vis er det på ungdomsuddannel-
serne bestyrelsen for den enkelte institution, der har den overordnede le-
delse af institutionen. Institutionens leder har den daglige ledelse af insti-
tutionen og er herunder ansvarlig for, at de undervisningsmæssige for-
hold er forsvarlige.
Det lokale ansvar for undervisningens tilrettelæggelse er et helt centralt
princip i den måde, vores skolevæsen fungerer på og på folkeskoleområ-
det sikrer skolebestyrelsernes rolle samtidig en vigtig transparens ift. sko-
lens valg af undervisningsmateriale.
Jeg vil ikke gå ind i konkrete sager mellem kommune og skoleledere. Vi
har et frit marked for produktion af undervisningsmaterialer, og det er
op til den enkelte udbyder, under hvilke betingelser materialer stilles til
rådighed. Det står den enkelte skole frit for at undlade at gøre brug af
undervisningstilbud og -materialer, som de finder utilstrækkelige.

                                Med venlig hilsen
                           Pernille Rosenkrantz-Theil

                                                                                                                    2
