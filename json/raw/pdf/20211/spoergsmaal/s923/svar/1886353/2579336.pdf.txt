                                                                               Børne- og Undervisningsudvalget 2021-22
                                                                                                                           Offentligt

Folketingets Lovsekretariat                                                    Ministeren
Christiansborg
                                                                               Frederiksholms Kanal 21
                                                                               1220 København K
                                                                               Tlf. nr.: 32 92 50 00
                                                                               E-mail: uvm@uvm.dk
                                                                               www.uvm.dk
                                                                               CVR-nr.: 20453044

                                                                               20. maj 2022

Medlem af Folketinget Lars Boje Mathiesen (NB) har den 12. maj 2022
stillet spørgsmål nr. S 923, som hermed besvares.

Spørgsmål nr. S 923:
”Vil regeringen sikre retningslinjer for alle landets skole- og gymnasiele-
delser i forhold til håndteringen af mistanke om psykisk vold, vold og
sædelighedsforbrydelser samt gråzoner, idet retspraksis for f.eks. forskel-
lige aldersgrupper forekommer utydelig – f.eks. kan et skub medføre
dom for voksne, men skal politiet involveres i et skub i 9. klasse?”

Svar:
Skoler skal efter undervisningsmiljøloven have en antimobbestrategi og
skal lave en handlingsplan, hvis de er orienteret om, at et barn bliver
mobbet. Klageadgangen til DCUM gælder for hele grundskoleområdet.

Hertil kommer at ansatte på grundskoleområdet har en skærpet underret-
ningspligt, hvorefter ansatte på grundskoler har pligt til at underrette
kommunen, hvis de har en formodning for, at et barn eller en ung under
18 år fra forældres eller andres side udsættes for vanrøgt eller nedværdi-
gende behandling eller lever under forhold, der bringer barnets sundhed
eller udvikling i fare.

Der er i forbindelse med forhandlingerne om Børnene først indgået af-
tale om at indføre strafansvar for tilsidesættelse af den skærpede under-
retningspligt på friskoler og private grundskoler, herunder skoler med
kosttilbud. Strafansvaret gælder allerede for offentlig ansatte.

Der er ikke pligt til at anmelde strafbare forhold til politiet, som reglerne
er nu. I regi af Sammen om Skolen er der aftalt drøftelser om bekendtgø-
relsen om fremme af god orden i folkeskolen senere på året.
For så vidt angår ungdomsuddannelsesområdet kan det oplyses, at der er
for nuværende ikke planer om nye og ændrede retningslinjer for ledelser-
nes funktioner og opgavevaretagelse på ungdomsuddannelserne. Samti-
dig gøres opmærksom på, at der er indkaldt til politiske drøftelser om
trivsel på kosttilbud.

                                Med venlig hilsen
                           Pernille Rosenkrantz-Theil

                                                                                                                    2
