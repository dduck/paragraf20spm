Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.     Medlem af Folketinget Karina Adsbøl (UFG) har d. 18. maj 2022 stillet følgende
2022-2934   spørgsmål nr. S 934 til social- og ældreministeren, som hermed besvares.

Doknr.      Spørgsmål nr. S 934:
574361      ”Hvad mener ministeren om, at tre søskende, herunder en pige på kun 8 år, er
            blevet pålagt at betale sagens omkostninger til Hjørring Kommune i en sag,
Dato        hvor tre søstre er blevet fjernet fra hjemmet på baggrund af anklager om
25-05-2022  prostitution, som viste sig at være falske?”

            Svar:
            I begrundelsen for spørgsmålet henvises til en konkret artikel om den omtalte
            sag. Jeg vil indledningsvist gerne understrege, at det selvfølgelig gør indtryk på
            mig at læse om, hvad der for mig at se fremstår som en dybt ulykkelig sag.

            Jeg har ikke yderligere kendskab til den konkrete sag, end hvad artiklen
            beskriver, og derfor finder jeg det rigtigst ikke at kommentere på sagens forløb.
            Jeg skal i forlængelse heraf påpege, at jeg som minister ikke kan gå ind i en
            konkret sag eller pålægge en anden myndighed at træffe en bestemt afgørelse
            i sagen.

            Jeg kan dertil oplyse, at det er retten, der træffer afgørelsen om afholdelse af
            udgifterne til sagens omkostninger i en retssag. Denne afgørelse træffes efter
            reglerne om sagsomkostninger i retsplejeloven, som hører under
            justitsministerens ressort.

            Som socialminister er jeg optaget af, at udsatte børn og deres familier får den
            rette hjælp i tide. En kommune skal reagere, når der er en bekymring for et
            eller flere børn i en familie. Men når kommunen beslutter, at et barn skal
            anbringes uden for hjemmet, så skal der selvfølgelig være et
            anbringelsesgrundlag. Barnets og familiens forhold skal være grundigt
            undersøgt, så der kan træffes en konkret vurdering af barnets bedste i den
            enkelte sag.

            Dette følger af servicelovens regler, og det kan begrundes i to hensyn. Det
            første er hensynet til at afdække barnets og familiens behov, så der kan sættes
            ind med den rette hjælp. Det andet er hensynet til retssikkerheden for barnet
            og forældrene. Det er selvsagt meget indgribende for en familie, når et barn
            bliver anbragt uden for hjemmet. Derfor skal retssikkerheden selvfølgelig være
            på plads. Endelig kan det generelt oplyses, at en anbringelse uden samtykke

                                                                                                                                              1
efter servicelovens regler ikke kan opretholdes, hvis ikke der er et
anbringelsesgrundlag. At politiet beslutter at indstille en efterforskning er ikke
nødvendigvis ensbetydende med, at der ikke længere er et
anbringelsesgrundlag, og at betingelserne for at hjemgive børnene i øvrigt er til
stede. Det vil skulle bero på en konkret og individuel vurdering i den enkelte
sag.
Med venlig hilsen
Astrid Krag

                                                                                                                                  2
