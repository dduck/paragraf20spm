                                          Det Udenrigspolitiske Nævn, Udenrigsudvalget 2021-22
                                                                                                        Offentligt

Udenrigsministeriet

Folketingets Lovsekretariat               Asiatisk Plads 2
                                          DK-1448 København K
Bilag  Sag/ID Nr.            Enhed        Telefon +45 33 92 00 00
                                          Telefax +45 32 54 05 33
       2022-10331            MENA         E-mail: um@um.dk
                                          http://www.um.dk

                                          Dato

                                          29. august 2022

       Svar på § 20-spørgsmål nr. S 1172 stillet den 22. august 2022 af
       Karsten Hønge (SF) til udenrigsministeren.

       Spørgsmål
       Vil udenrigsministeren tage afstand til og fordømme israelske
       besættelsesstyrkers ransagning af menneskerettighedsorganisationen Al-
       Haqs kontorer i Ramallah, der bl.a. er drevet og betalt af danske
       udviklingsmidler?

       Svar
       Jeg er bekymret over Israels ransagning af den palæstinensiske
       menneskerettighedsorganisationen Al Haq, som Danmark støtter.

       Fra dansk side har vi i en fælles erklæring med en gruppe af EU-lande gjort
       vores holdning klar, ligesom vi sammen med EU og en række lande har
       rejst sagen over for de israelske myndigheder.

       Udenrigsministeriet er i løbende dialog med Al Haq og kort efter
       ransagningen mødtes vi, sammen med en gruppe af EU-lande, med Al
       Haq i de kontorer, hvor den israelske aktion havde fundet sted.

       Det er afgørende, at vi værner om civilsamfundet, hvis råderum i forvejen
       er indskrænket. Et frit og stærkt civilsamfund er afgørende for at fremme
       både demokrati og en to-statsløsning mellem Israel og Palæstina.

                                       Med venlig hilsen

                             Jeppe Kofod
