                   Uddannelses- og Forskningsudvalget 2021-22
                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Morten Dahlin (V) har den 29. april 2022 stillet følgende         Uddannelses- og
spørgsmål nr. S 796 til uddannelses- og forskningsministeren, som hermed besva-         Forskningsministeriet
res.
                                                                                        Børsgade 4
Spørgsmål S 796:                                                                        Postboks 2135
                                                                                        1015 København K
Hvad er ministerens holdning til, at der på Københavns Universitet bliver afholdt       Tel. 3392 9700
arrangementer, hvor kvinder og mænd bliver adskilt af religiøse årsager, og hvilke
initiativer agter ministeren at iværksætte for at undgå lignende situationer for frem-  www.ufm.dk
tiden?
                                                                                        CVR-nr. 1680 5408
Svar:
                                                                                        Ref.-nr.
Regeringen går ind for ligestilling mellem kønnene. Og det er heldigvis også for        316700
årtier siden blevet en grundlæggende værdi i Danmark i forhold til, hvordan vi
ønsker, at et moderne samfund og demokrati skal være. Med lige rettigheder,
ligeværd osv.

I nogle islamistiske miljøer er denne holdning desværre ikke trængt igennem end-
nu. Der eksisterer gammeldags normer og egentligt negativ social kontrol, der
begrænser menneskers frihed og selvbestemmelse.

De danske universiteter er selv ansvarlige for de aktiviteter, der foregår på institu-
tionerne. Jeg forventer imidlertid, at ledelserne på universiteterne har forholdt sig
til, hvilke retningslinjer der gælder inden for universiteternes rammer.

Kønsopdeling af religiøse årsager i forbindelse med arrangementer på videregå-
ende uddannelsesinstitutioner er efter min overbevisning på ingen måde i over-
ensstemmelse med de værdier, som det danske samfund bygger på.

På det foreliggende grundlag er jeg forbløffet over, at Københavns Universitet ikke
tydeligt i den her forbindelse tager afstand fra kønsopdeling som led i arrange-
menter, som universitetet lægger lokale til, og ikke straks gør klart, at det ikke er
en praksis, man vil acceptere på universitetet.

Med venlig hilsen

Jesper Petersen

                                                                                        Side 1/1
