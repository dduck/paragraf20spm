                                               Kulturudvalget 2021-22
                                                                   Offentligt

                                     Dato:     20. maj 2022

                                     Sagsnr.:  2022 - 3682

Folketinget
Lovsekretariatet

Statsministerens besvarelse af spørgsmål nr. S 903 stillet af Alex Vanopslagh (LA).

Spørgsmål nr. S 903:
”Ville statsministeren se et potentielt problem i, at en statsleder truer en chefredaktør
med en politianmeldelse, eller mener statsministeren, at en sådan trussel ville kunne
lægge et illegitimt pres på et dagblads redaktionelle linje?”

Svar:
Jeg har den 9. maj 2022 besvaret fem § 20-spørgsmål fra spørger med relation til en
kommentar i Berlingske den 7. april 2022, hvor der omtales en uformel samtale mellem
mig og chefredaktøren for Berlingske.
Jeg lægger til grund, at aktuelle spørgsmål ligeledes relaterer sig til den pågældende
kommentar i Berlingske. Jeg kan i den forbindelse henvise til min besvarelse af 9. maj
2022 af spørgsmål nr. S 805.

                  Med venlig hilsen
                  Mette Frederiksen
