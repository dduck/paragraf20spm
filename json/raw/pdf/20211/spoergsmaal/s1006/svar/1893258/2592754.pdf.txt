                                                                                          Beskæftigelsesudvalget 2021-22
                                                                                                                         Offentligt

Folketingets Lovsekretariat                                                               Beskæftigelsesministeriet
lov@ft.dk                                                                                 Holmens Kanal 20
                                                                                          1060 København K
Hans Andersen
Hans.Andersen@ft.dk                                                                       T +45 72 20 50 00
                                                                                          E bm@bm.dk
Folketingsmedlem Hans Andersen (V) har den 1. juni 2022 stillet følgende spørgs-          www.bm.dk
mål nr. S 1006, som hermed besvares.
                                                                                          CVR 10172748
Spørgsmål nr. S 1006:
”Hvad mener ministeren, forklaringen er på, at der ifølge Styrelsen for Arbejds-          J.nr. 2022 - 4551
marked og Rekruttering foreløbig kun er kommet 200 ukrainske flygtninge i ar-             10. juni 2022
bejde, når mange ukrainske flygtninge gerne vil have et arbejde, og når danske
virksomheder også er klar til at tage imod dem på de danske virksomheder?”

Svar:
Tallene har allerede ændret sig markant, siden spørgsmålet blev stillet. Pr. 5. juni
var tallet af fordrevne fra Ukraine i job således steget til foreløbigt 1.055 personer i
maj. Samtidig har godt 6.000 personer tilmeldt sig Jobnet, og 6.700 er visiteret
jobparate per 5. juni.

Tallene skal ses i lyset af, at der kun er gået lidt mere end tre måneder, siden krigen
brød ud. Det er helt forventeligt, at der er en hvis forsinkelse, fra personerne an-
kommer, til vi kan se deres beskæftigelse i beskæftigelsestallene. Det skyldes
blandt andet, at den første periode har handlet om at få søgt om opholdstilladelse
og om at komme godt på plads med hensyn til fx bolig, institutionsplads, skole
m.m., da det for mange er en forudsætning for at gå på arbejde. Desuden er tallene
baseret på løndata, der som regel udbetales bagudrettet, hvilket også bidrager til
forsinkelse i tallene, ligesom kontant udebetaling af løn gør, at nogle personer ikke
indgår i tallene.

Både regeringen og landets kommuner har et stort fokus på at hjælpe endnu flere i
job, når de er klar til det. Jeg hæfter mig derfor også ved, hvor positivt det er, at så
mange allerede er visiteret jobparate i jobcenteret og har tilmeldt sig Jobindsats.
Det vidner for mig om, at rigtig mange af de fordrevne fra Ukraine er klar til det
danske arbejdsmarked.

Jeg håber, at den seneste udvikling i tallene og den store indsats, der gøres i landets
kommuner og virksomheder, vil betyde, at vi snart vil se yderligere stigninger i be-
skæftigelsestallene.
Venlig hilsen
Peter Hummelgaard
Beskæftigelsesminister

                                                                                                   2
