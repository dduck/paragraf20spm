                                                                               Børne- og Undervisningsudvalget 2021-22
                                                                                                                           Offentligt

Folketingets Lovsekretariat                                                    Ministeren
Christiansborg
                                                                               Frederiksholms Kanal 21
Medlem af Folketinget Stén Knuth (V) har den 12. august 2022 stillet           1220 København K
spørgsmål nr. S 1145, som hermed besvares.                                     Tlf. nr.: 32 92 50 00
                                                                               E-mail: uvm@uvm.dk
Spørgsmål nr. S 1145:                                                          www.uvm.dk
Hvordan forholder ministeren sig til, at unge under 25 år, der har gået på     CVR-nr.: 20453044
fgu i mere end 2 år, ikke har mulighed for at tage de avu-fag, som de
mangler på vuc?                                                                19. august 2022
                                                                               Sagsnr.: 22/15275
Svar:
Almen voksenuddannelse (avu) er et tilbud til personer, der er fyldt 25 år,
hvor formålet er at styrke voksnes forudsætninger for videre uddannelse
og job. For unge under 25 år er FGU det tilsvarende tilbud, idet FGU og
avu er niveaumæssigt identiske forløb. Avu er derfor heller ikke den na-
turlige forlængelse af FGU, da det ikke vil kvalificere eleven yderligere til
uddannelse eller job.

Når unge har afsluttet FGU, er målet, at de skal søge optagelse på en ung-
domsuddannelse eller søge beskæftigelse.

FGU blev etableret på baggrund af et grundigt analysearbejde. Analyserne
viste blandt andet, at en stor andel af de 50.000 unge, der som 25 årige
hverken havde gennemført eller var i gang med en ungdomsuddannelse,
og som heller ikke var på arbejdsmarkedet, brugte uhensigtsmæssigt
mange år ofte i forskellige forberedende tilbud som fx produktionsskole
og VUC-forløb i forlængelse af hinanden, herunder almen voksenuddan-
nelse (avu).

Såfremt den unge fortsat er i en situation, hvor vedkommende ikke har
det nødvendige niveau i dansk og matematik for at blive optaget på en
erhvervsuddannelse, er der mulighed for at forlænge et FGU-forløb ud
over de 2 år, der som hovedregel er den maksimale varighed, hvis den
unge har behov herfor, herunder hvis den unge mangler almene fag.
Desuden har de unge mulighed for at tage FVU-dansk og/eller FVU-ma-
tematik, hvor de højeste trin (når bestået) er adgangsgivende til erhvervs-
uddannelsernes grundforløb.
Der er også enkelte undtagelser i avu-lovens § 2, stk. 2, der giver unge
under 25 år adgang til optagelse til avu-fag. Betingelserne er, at den unge
er selvforsørgende eller i tidsubegrænset beskæftigelse minimum 20 timer
om ugen, har gennemført en ungdomsuddannelse, er i gang med en ung-
domsuddannelse, tager hf-enkeltfag i den overvejende del af tiden, er på
barsel eller er indsat i et fængsel.

                                Med venlig hilsen
                           Pernille Rosenkrantz-Theil

                                                                                                                    2
