                                                                                    Erhvervsudvalget 2021-22
                                                                                                           Offentligt

Folketingets Lovsekretariat                                                   ERHVERVSMINISTEREN

                                                                              23. maj 2022

Besvarelse af spørgsmål S 918 stillet af Heidi Bank (V) den 12. maj           ERHVERVSMINISTERIET
2022.
                                                                              Slotsholmsgade 10-12
Spørgsmål:                                                                    DK - 1216 København K
Mener ministeren, at der er behov for flere sommerhuse i Danmark?
                                                                              Tlf.  33 92 33 50
Svar:
Sommerhusturismen udgør en central del af det danske turismeprodukt og        Fax. 33 12 37 78
bidrager til at skabe vækst og arbejdspladser i hele Danmark. Jeg mener
derfor, at vækst i sommerhusturismen er positivt for Danmark. Det handler     CVR-nr. 10092485
både om at bygge flere huse inden for de gældende udlagte områder, men
også om potentialet i, at eksisterende sommerhuse udlejes og benyttes         EAN nr. 5798000026001
mere.
                                                                              em@em.dk
Der er i dag gunstige vilkår for udlejning af sommerhuse, som skaber et
væsentligt incitament for udlejning. I sidste ende er det dog op til den en-  www.em.dk
kelte sommerhusejer, hvorvidt og hvor meget vedkommende ønsker at ud-
leje sit sommerhus.

For så vidt angår muligheden for at planlægge for nye sommerhuse i Dan-
mark, har Indenrigs- og Boligministeriet oplyst mig følgende:

”Ifølge Bygnings- og Boligregistret var der i juni 2021 ca. 219.000 som-
merhuse i Danmark. De mest attraktive sommerhuse ligger tæt på kysten i
den såkaldte kystnærhedszonen. Bolig- og Planstyrelsen har vurderet, at
der fortsat er ca. 20.000 ubebyggede sommerhusgrunde i kystnærhedszo-
nen, som er en zone på ca. 3 km fra kysten.

Med ændring af planloven i 2017 blev der åbnet mulighed for at udlægge
6.000 nye sommerhusgrunde i kystnærhedszonen, under forudsætning af,
at kommunerne lader områder med mindst 5.000 ubebyggede sommerhus-
grunde i kystnærhedszonen tilbageføre til landzone. Der er fortsat mulig-
hed for at udlægge og omplacere mere end 3.300 sommerhusgrunde i kyst-
nærhedszonen.
Bolig- og Planstyrelsen offentliggjorde den 29. marts 2021 en evaluering
af planloven mv. Som opfølgning på evalueringen pågår der aktuelt politi-
ske drøftelser om ændringer af planloven med forligskredsen.
På den baggrund er det min opfattelse, at flere sommerhuse inden for de
gældende udlægninger og bedre udnyttelse af de eksisterende sommerhuse,
vil være positivt for Danmark.

Med venlig hilsen

Simon Kollerup
