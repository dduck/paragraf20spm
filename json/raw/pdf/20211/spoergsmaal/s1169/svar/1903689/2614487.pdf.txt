Folketingets Lovsekretariat                                                  Klima-, Energi- og Forsyningsudvalget 2021-22
Christiansborg                                                                                                                  Offentligt
1240 København K
                                                                                            Ministeren
                                                                                            Dato
                                                                                            24. august 2022
                                                                                            J nr. 2022 - 583

Folketingsmedlem Pia Kjærsgaard (DF) har d. 18. august stillet mig følgende
spørgsmål S 1169, som jeg hermed skal besvare.

Spørgsmål nr. S 1169.:
"Hvad er ministerens holdning til, at f.eks. pensionister, der er fuldt ud berettiget til
at modtage den ekstra varmecheck, først kan klage i 2023 over, at de ikke har fået
den, og hvad vil ministeren gøre for, at checken kan udbetales straks?"

Svar
Regeringen og partierne bag Aftale om målrettet varmecheck af d. 11. februar og
Tillægsaftale om målrettet varmecheck af d. 30. marts har valgt en automatisk ud-
betalt varmecheck for at kunne udbetale varmechecken hurtigere og uden ansøg-
ning til de husstande, som var hårdest ramt af de høje varmepriser sidste vinter.

Den databaserede og automatiske model betyder, at de fleste i målgruppen har
modtaget checken i august 2022. Vurderingen var, at en ansøgningsmodel ville
have betydet, at pengene først kunne udbetales i 2023.

For nogle husstande i målgruppen, har der imidlertid været forhold, der betyder, at
de desværre ikke har modtaget checken automatisk i august 2022. Manglende au-
tomatisk udbetaling kan f.eks. skyldes manglende eller uklare data, at husstanden
ikke har en NemKonto, eller at udlejer ikke har registreret husstandens bolig korrekt
i BBR1. Vi var opmærksomme på, at det ikke ville være muligt at udsøge alle beret-
tigede husstande automatisk, og derfor fremgår det af Tillægsaftale om målrettet
varmecheck af d. 30. marts, at der vil være en opsamlingsrunde i 2023.

1 Husejere, der grundet manglende egen ajourføring af BBR ikke har modtaget varmechecken automa-  Klima-, Energi- og
tisk, kommer ikke i betragtning til varmechecken i den supplerende ansøgningsrunde.               Forsyningsministeriet

                                                                                                  Holmens Kanal 20
                                                                                                  1060 København K

                                                                                                  T: +45 3392 2800
                                                                                                  E: kefm@kefm.dk

                                                                                                  www.kefm.dk
                                                                                                                 Side 1/2
Der er således ikke tale om, at der skal klages over manglende udbetaling, men at
der er nogle borgere, som det desværre ikke har været muligt at omfatte af den au-
tomatiske model af ovenstående årsager.

Før den supplerende ansøgningsrunde (opsamlingsrunden) kan åbne, er der behov
for ny IT-systemunderstøttelse, herunder ansøgningsportal, udstedelse af bekendt-
gørelse samt etablering af en ny sagsbehandlingsproces. Det er på nuværende
tidspunkt Energistyrelsens forventning, at den supplerende ansøgningsrunde kan
åbne i starten af 2023.

Varmechecken er tiltænkt borgere, der står i en vanskelig økonomisk situation pga.
de høje energipriser på gas og el sidste vinter. Jeg har derfor også stor forståelse
for, at borgere, som er i målgruppen, men ikke har modtaget varmechecken, er
utålmodige.

For udsatte borgere, som er særligt hårdt ramt af høje energipriser, er der dog an-
dre muligheder. Fx er det igennem kommunen muligt at søge om at få et personligt
tillæg, hvis man er pensionist, eller hjælp til rimeligt begrundede enkeltudgifter efter
lov om aktiv socialpolitik. Regeringen og en række andre partier har reserveret 200
mio. kr. til at dække kommunernes udgifter til disse ordninger, bl.a. ifm. Tillægsaf-
tale om målrettet varmecheck af d. 30. marts 2022. Igennem Udbetaling Danmark
er det desuden muligt at få et varmetillæg, hvis man er pensionist med begræn-
sede supplerende indtægter og har en høj varmeregning.

Senest har regeringen før sommerferien indgået en bred aftale om kompensation
for stigende priser, bl.a. om ekstra økonomisk støtte til pensionister, der modtager
ældrecheck, et engangsbeløb til visse overførselsmodtagere, en forhøjelse af be-
skæftigelsesfradraget og en lempelse af elafgiften i 2022 og 2023. Lovforslaget,
som udmønter disse udbetalinger, er fremsat af beskæftigelsesministeren tirsdag
den 23. august, hvorefter lovforslaget hastebehandles af Folketinget. Det betyder
bl.a., at udbetalingen af første rate af ekstra økonomisk støtte til modtagere af æl-
drecheck på 2.500 kr. (skattefrit) kan blive udbetalt allerede i slutningen af septem-
ber, mens anden rate af den skattefrie ældrecheck på 2.500 kr. (skattefrit) vil blive
udbetalt i starten af 2023, hvilket følger af den politiske aftale.

Med venlig hilsen

Dan Jørgensen

                                                                                                                                                                Side 2/2
