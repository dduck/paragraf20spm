Folketingets Lovsekretariat      Miljø- og Fødevareudvalget 2021-22
Christiansborg                                                        Offentligt
1240 København K
                             Den 21. april 2022

Hermed sendes besvarelse af spørgsmål nr. S 730, som medlem af Folketinget Rosa Lund (EL) har
stillet til ministeren for fødevarer, landbrug og fiskeri den 8. april 2022.

Spørgsmål nr. S 730 fra medlem af Folketinget Rosa Lund (EL)
”Hvad vil ministeren gøre for at sikre gennemsigtighed i salg af fødevareprodukter, hvor dyremis-
handling af vilde makakaber indgår i produktionen?

Der henvises til Storbritanniens nylige forbud mod salg af produkter med kokosnødder indsamlet
ved hjælp af makakaber, jf. artiklen »Produkter lavet ved hjælp af »abe-arbejde« bliver nu boykot-
tet i Storbritannien - de sælges også i Danmark« bragt på tv2.dk den 4. juli 2020.”

Svar
Generelt gælder det efter fødevarelovgivningen, at virksomheder ikke må vildlede forbrugerne i
markedsføring af fødevareprodukter. Det betyder, at virksomheder ikke må give vildledende eller
urigtige oplysninger til forbrugerne om f.eks. produktions- og miljøforhold. Det er således virk-
somhederne, der har ansvaret for, at de oplysninger, der gives om produkterne er korrekte og ikke
vildleder forbrugerne.

I udgangspunkt løftes globale udfordringer, som at sikre det fornødne hensyn til dyr, mennesker,
miljø og lokalsamfund, bedst i internationalt regi, f.eks. ved at udarbejde internationale standarder
og inddrage beskyttelseshensyn i handelsaftaler. I den konkrete sag er det oplagt, at virksomheder
og andre aktører arbejder sammen om at løse problemerne i værdikæderne på samme måde, som
supermarkederne i Storbritannien har gjort. Således må danske virksomheder og importører stille
krav til deres leverandører om bl.a. produktionsmetoder, der sikrer, at dyreetiske hensyn er tilgo-
deset.

                 Rasmus Prehn
                                                       /
                                                                            Paolo Drostby

Ministeriet for Fødevarer, Landbrug og Fiskeri • Slotsholmsgade 12 • 1216 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
