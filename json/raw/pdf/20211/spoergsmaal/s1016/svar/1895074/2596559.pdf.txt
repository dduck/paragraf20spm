Folketingets Lovsekretariat                                                                          Miljø- og Fødevareudvalget 2021-22
Christiansborg                                                                                                                            Offentligt
1240 København K
                                                                                                 J.nr. 2022-6845
                                                                                                 Den 15. juni 2022

Miljøministerens besvarelse af spørgsmål nr. S 1016 stillet den 7. juni 2022 af Anni Matthiesen
(V).

Spørgsmål nr. S 1016
”Hvad mener ministeren om, at håndtering af PFAS-udbredelsen, som iflg. Danske Regioner kan
være på 15.000 lokaliteter i Danmark, samlet vil koste over 4 mia. kr. at undersøge?”

Svar
Det er betryggende, at Danske Regioner tager PFAS-forureninger alvorligt og ser på omfanget af
opgaven.

Regionerne har i 2022 prioriteret flere undersøgelser af lokaliteter med mulig PFAS-forurening.
Samlet kan den viden, regionerne opnår gennem deres undersøgelser, bidrage til et mere sikkert
estimat af opgavens omfang, risiko for miljø og sundhed samt ressourcebehovet.

Arbejdet er i gang. I forbindelse med ændring af kvalitetskriterierne for jord og grundvand for
PFAS-forbindelser er der i aftalen om regionernes økonomi afsat 20 mio. kr. årligt fra 2023 til en
øget indsats for oprensning af forurenet jord.

Parallelt med, at vurderinger og undersøgelser af brandøvelsespladser pågår, er der afsat 3 mio.
kr. til udvikling og afprøvning af teknologier til oprensning af forurening med PFAS i 2022. Disse
midler kan bringe os et skridt nærmere effektive, mere bæredygtige og omkostningseffektive
løsninger til håndteringen af PFAS-forureninger.

Lea Wermelin                 /  Nina Porst

Miljøministeriet • Slotsholmsgade 12 • 1216 København K
Tlf. 38 14 21 42 • Fax 33 14 50 42 • CVR 12854358 • EAN 5798000862005 • mim@mim.dk • www.mim.dk
