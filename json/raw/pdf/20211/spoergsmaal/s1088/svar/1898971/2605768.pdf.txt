                                                                                       Beskæftigelsesudvalget 2021-22
                                                                                                                      Offentligt

Folketingets Lovsekretariat                                                            Beskæftigelsesministeriet
lov@ft.dk                                                                              Holmens Kanal 20
                                                                                       1060 København K
Hans Andersen
hans.andersen@ft.dk                                                                    T +45 72 20 50 00
                                                                                       E bm@bm.dk
Folketingsmedlem Hans Andersen (V) har den 28. juni stillet følgende spørgsmål         www.bm.dk
nr. S 1088, som hermed besvares.
                                                                                       CVR 10172748
Spørgsmål nr. S 1088:
”Mener ministeren, at den nye aftale om kontanthjælpssystemet sikrer, at flere for-    J.nr. 2022 - 5469
ældre skifter kontanthjælpen ud med et fuldtidsarbejde, så flere børn kan se deres     6. juli 2022
forældre stå op om morgenen og gå på arbejde?”

Svar:

Jeg mener, at regeringen sammen med aftalepartierne (SF, EL, RV, ALT og KD)
har indgået en meget ansvarlig og rigtig god aftale, som i særdeleshed kommer
børn med forældre i kontanthjælpssystemet til gavn. Først og fremmest viderefører
vi det midlertidige børnetilskud i form af et børnetillæg, der målrettes børn i kon-
tanthjælpssystemet. Det synes jeg både er rimeligt og ansvarligt, da vi har set, at
antallet af borgere i kontanthjælpssystemet er faldet, mens det midlertidige børne-
tilskud har eksisteret. I perioden juli 2020 – februar 2022 er antallet af borgere i
kontanthjælpssystemet faldet med 22 pct., mens antallet af modtagere af det mid-
lertidige børnetilskud er faldet med 27 pct.

Foruden at sikre et stærkere fundament under nogle af vores samfunds mest udsatte
børn, vurderes aftalen også at medføre en positiv arbejdsudbudseffekt på 300 fuld-
tidspersoner. Det er især det lempelige indkomstfradrag, som giver større tilskyn-
delse til at tage småjob og arbejde flere timer, som driver udviklingen. Så når vi
med aftalen øger incitamentet til tage få timers beskæftigelse, er det også med tro
på, at det på sigt vil bidrage til, at flere kan træde ud af kontanthjælpssystemet og
helt ind i arbejdsfællesskabet

Venlig hilsen

Peter Hummelgaard
Beskæftigelsesminister
