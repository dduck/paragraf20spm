Folketingets Lovsekretariat                                                 Klima-, Energi- og Forsyningsudvalget 2021-22
Christiansborg                                                                                                                 Offentligt
1240 København K
                                                                                           Ministeren
                                                                                           Dato
                                                                                           23. september 2022
                                                                                           J nr. 2022-3296

Folketingsmedlem Carsten Kissmeyer (V) har d. 15. september stillet mig følgende
spørgsmål S 1284, som jeg hermed skal besvare.

Spørgsmål nr. S 1284:
"Er ministeren enig i, at biogas bør fremmes yderligere set i lyset af den
nuværende energikrise?"

Svar
Jeg er enig i, at biogas bør fremmes, også i lyset af den nuværende energikrise, og
det er vi allerede godt i gang med.

Det fremgår af Klimaaftale om grøn strøm og varme af 25. juni 2022, at det er den
politiske ambition, at Danmark senest i 2030 skal være 100 pct. forsynet med grøn
gas. Det fremgår samtidig, at den nuværende situation gør yderligere produktion af
biogas endnu mere aktuel.

På den baggrund er der bl.a. enighed om at fremrykke og øge biogasproduktionen.
Konkret er det aftalt, at den anden planlagte udbudsrunde af støtte til biogas og an-
dre grønne gasser fremrykkes fra 2026 til 2025 for at give mulighed for øget pro-
duktion hurtigst muligt. Desuden er det aftalt at indføre en regulering af metantab
fra biogasproduktion, som begrænser metantabet og dermed øger biogasproduktio-
nen. Den nye regulering har netop været i høring, og det forventes at reguleringen
træder i kraft d. 1. januar 2023.

For at øge biogasproduktionen har regeringen og et flertal i Folketinget også ind-     Klima-, Energi- og
gået Aftale om midlertidig fastholdelse af energiafgrødegrænsen af 7. april 2022,      Forsyningsministeriet
hvor den nuværende energiafgrødegrænse på 12 pct. fastholdes i yderligere ét år
mhp. at øge biogasproduktionen.                                                        Holmens Kanal 20
                                                                                       1060 København K
Der er således allerede iværksat en række initiativer for at øge biogasproduktionen.
Det kan i den forbindelse fremhæves, at produktionen af opgraderet biogas til gas-     T: +45 3392 2800
systemet er i hastig vækst i disse år. I år forventes en produktion på ca. 22 PJ. Til  E: kefm@kefm.dk
sammenligning var produktionen under 10 PJ i 2019, og den forventes at stige til
                                                                                       www.kefm.dk
                                                                                                      Side 1/2
over 40 PJ i 2030, jf. Klimastatus og -fremskrivning 2022. I de kommende år bliver
resultatet af de kommende støtteudbud til biogas og andre grønne gasser afgø-
rende for væksten i den støttede produktion. Første udbudsrunde forventes at
kunne åbne for ansøgninger i 2023 med mulighed for afløb fra 2024.
Det fremgår af Klimaaftale om grøn strøm og varme af 25. juni 2022, at regeringen i
2026 – når der er et bedre overblik over, hvor mange husstande og virksomheder,
der er tilbage på gasnettet – vil fremlægge mulige initiativer samt den finansiering,
der skal til for at indfri ambitionen om 100 pct. grøn gas i 2030.
Med venlig hilsen
Dan Jørgensen

                                                                                                                                                                Side 2/2
