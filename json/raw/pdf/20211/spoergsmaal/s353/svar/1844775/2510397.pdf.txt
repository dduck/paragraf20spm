                                                                                     Retsudvalget 2021-22
                                                                                                      Offentligt

Folketinget                                                                Dato:     20. december 2021
Lovsekretariatet                                                           Kontor:   Strafferetskontoret
Christiansborg                                                             Sagsbeh:  Dorthea Bisgaard Vase
1240 København K                                                           Sagsnr.:  2021-0033-0436
DK Danmark                                                                 Dok.:     2259528

Besvarelse af spørgsmål nr. S 320 fra medlem af Folketinget Peter
Skaarup (DF)

Hermed sendes besvarelse af spørgsmål nr. S 320, som medlem af Folketin-
get Peter Skaarup (DF) har stillet til justitsministeren den 14. december
2021.

Nick Hækkerup

                  /
                                        Mette Johansen

                                                                           Slotsholmsgade 10
                                                                           1216 København K.

                                                                           T +45 3392 3340
                                                                           F +45 3393 3510

                                                                           www.justitsministeriet.dk
                                                                           jm@jm.dk

                                                                           Side 1/3
Spørgsmål nr. S 320 fra medlem af Folketinget Peter Skaarup (DF):

       ”Vil ministeren i forlængelse af sit svar på Retsudvalgsspørgs-
       mål nr. 108 (alm. del) af 24. november 2021 tilkendegive, om
       ministeren finder det rimeligt, at en drabsmand i Danmark alle-
       rede kan løslades efter bare 8 års afsoning, og vil ministeren med
       støtte fra Dansk Folkeparti skærpe lovgivningen, således at en
       livstidsdom reelt betyder livstid uden mulighed for prøveløsla-
       delse?”

Svar:

Der skal ikke herske nogen tvivl om, at det er min generelle holdning, at de
værste kriminelle i samfundet også fortjener den hårdeste straf.

Fængsel på livstid er som udgangspunkt en tidsubegrænset straf. Prøveløs-
ladelse kan tidligst komme på tale, når den livstidsdømte har afsonet 12 års
fængsel, jf. straffelovens § 41, stk. 1.

Kriminalforsorgen skal i hver enkelt sag vurdere, om det er forsvarligt at
prøveløslade den dømte, herunder om det vil være utilrådeligt at prøveløs-
lade. I utilrådelighedsvurderingen skal blandt andet indgå oplysninger om
risikoen for recidiv til kriminalitet og oplysninger om den dømtes farlighed.
Desuden skal oplysninger om det hidtidige afsoningsforløb, herunder om
den indsatte har været i stand til at administrere de lempelser i afsoningsfor-
løbet, som den pågældende har fået, herunder udgang, ophold i åbent fæng-
sel, frigang m.v., indgå i vurderingen. Der indhentes desuden en udtalelse
fra Retslægerådet og anklagemyndigheden til brug for utilrådelighedsvur-
deringen i sager om tilladelse til prøveløsladelse af livstidsdømte.

Prøveløsladelse af en livstidsdømt forudsætter i øvrigt, at der er sikret den
pågældende passende ophold og arbejde eller andet underhold, og at den
pågældende erklærer at ville overholde de vilkår for løsladelsen, som fast-
sættes, jf. straffelovens § 41, stk. 2.

Baggrunden for indførelsen af muligheden for prøveløsladelse af livstids-
dømte var at tage højde for de retssikkerhedsmæssige spørgsmål, som den
tidsubestemte livstidsstraf rejser.

Samtidig tilsiger Danmarks internationale forpligtelser, at en livstidsdømt
senest efter 25 år har ret til at få prøvet, om den pågældende fortsat skal være

                                                                                                                                               Side 2/3
fængslet. En eventuel afskaffelse af muligheden for prøveløsladelse ville
således under alle omstændigheder forudsætte, at livstidsdømte fortsat har
ret til at få prøvet, om straffen kan blive reduceret.
Jeg synes, at der med de gældende regler er fundet en god balance.

                                                                                                                                               Side 3/3
