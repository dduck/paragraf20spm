                                                                                        Retsudvalget 2021-22
                                                                                                         Offentligt

Folketinget                                                                   Dato:     10. januar 2022
Christiansborg                                                                Kontor:   Straffuldbyrdelseskonto-
1240 København K                                                                        ret
DK Danmark                                                                    Sagsbeh:  Mikkel Reenberg
                                                                              Sagsnr.:  2022-0033-0438
                                                                              Dok.:     2276206

Besvarelse af spørgsmål nr. S 353 fra medlem af Folketinget Peter
Skaarup (DF)

Hermed sendes besvarelse af spørgsmål nr. s 353, som medlem af Folketin-
get Peter Skaarup (DF) har stillet til justitsministeren den 4. januar 2022.

Nick Hækkerup

                  /
                                       Anders Lotterup

                                                                              Slotsholmsgade 10
                                                                              1216 København K.

                                                                              T +45 3392 3340
                                                                              F +45 3393 3510

                                                                              www.justitsministeriet.dk
                                                                              jm@jm.dk

                                                                              Side 1/3
Spørgsmål nr. S 353 fra medlem af Folketinget Peter Skaarup (DF):

       ”Vil ministeren i forlængelse af svar på § 20-spørgsmål S 320
       tilkendegive, hvorfor ministeren finder det hensigtsmæssigt, at
       en livstidsdømt allerede kan løslades efter 12 års afsoning, når
       Danmarks internationale forpligtelser tilsiger, at en livstidsdømt
       blot senest efter 25 år har ret til at få prøvet, om den pågældende
       fortsat skal være fængslet?”

Svar:

Som det fremgår af besvarelsen af 20. december 2021 på spørgsmål nr. S
320, synes jeg, at der med de gældende regler for prøveløsladelse af livs-
tidsdømte er fundet en god balance.

Personer, der idømmes en livstidsdom, har begået straffelovens mest alvor-
lige forbrydelser. Det er personer, der har vendt samfundet ryggen, og som
konsekvens heraf har fået den hårdest mulige straf.

Derfor er det også vigtigt, at livstidsdømte ikke bliver prøveløsladt for tid-
ligt. Der skal være rimelighed i systemet. Vi må aldrig glemme hensynet til
ofrene og deres pårørende, og som følge af navnlig det hensyn har jeg i no-
vember 2021 fremsat lovforslag nr. L 76, som indeholder regler, der be-
grænser bl.a. livstidsdømtes rettigheder under afsoningen. Som det fremgår
af punkt 2.3.3 i lovforslagets almindelige bemærkninger, kan lovforslagets
regel om, at bl.a. livstidsdømte som udgangspunkt ikke må komme på ud-
gang i de første 10 år af afsoningstiden, påvirke den indsattes mulighed for
at opnå ret til prøveløsladelse, da det herefter alene er muligt at lade et even-
tuelt udgangsforløb på to år indgå i vurderingen, som foretages efter 12 år.
Som det ligeledes fremgår, kan det som følge heraf ikke udelukkes, at den
pågældende regel med tiden vil medføre, at gennemsnitstiden for livstids-
dømtes afsoning vil stige fra de 16-17 år, som gennemsnittet er i dag.

Jeg mener dog også, at livstidsdømte på et passende tidspunkt bør udsluses
i samfundet igen, hvis de relevante myndigheder vurderer det forsvarligt.
Under den klare forudsætning mener jeg ikke, at vi er bedst tjent med, at
livstidsdømte sidder indespærret hele livet.

                                                                                                                                               Side 2/3
For en nærmere beskrivelse af de momenter, som indgår i vurderingen af,
om en prøveløsladelse er forsvarlig, vil jeg henvise til den nævnte besvarelse
af spørgsmål nr. S 320 af 20. december 2021.

                                                                                                                                               Side 3/3
