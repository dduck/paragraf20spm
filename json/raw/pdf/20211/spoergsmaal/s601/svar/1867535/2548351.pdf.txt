                  Uddannelses- og Forskningsudvalget 2021-22
                                                                   Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Peder Hvelplund (EL) har den 16. marts 2022 stillet føl-          24. marts 2022
gende spørgsmål nr. S 601 til uddannelses- og forskningsministeren, som hermed
besvares.                                                                               Uddannelses- og
                                                                                        Forskningsministeriet
Spørgsmål S 601:
                                                                                        Børsgade 4
Vil ministeren bekræfte, at aftalepartierne bag finansloven for 2022 indkaldes til      Postboks 2135
drøftelser om udmøntningen af de 122 mio. kr. til internationalt vaccinesamarbejde      1015 København K
og beredskab, som skulle være gået til det nu aflyste vaccinesamarbejde med Is-         Tel. 3392 9700
rael og Østrig?
                                                                                        www.ufm.dk
Svar:
Det var regeringens intention, at midlerne skulle bruges til at etablere et forsk-      CVR-nr. 1680 5408
ningssamarbejde om pandemiberedskab med Israel og Østrig.
                                                                                        Ref.-nr.
Jeg har dog kunnet konstatere, at der ikke var opbakning til det konkrete samar-        305288
bejde. Jeg må erkende, at jeg ikke har været grundig nok i kommunikationen med
støttepartierne. Samtidigt står vi nu i en anden situation, end vi gjorde, da der blev
taget initiativ til samarbejdet.

Regeringen har valgt ikke at gå videre med samarbejdet. Midlerne afsat på den re-
levante finanslovskonto skal således ikke længere udmøntes til formålet og de kan
i stedet prioriteres til andre formål. Der er ingen aftalebindinger på midlerne, og et
flertal i Folketinget kan således disponere over midlerne.

Midlerne er omprioriteret med tillægget til Aftale om flere og bedre uddannelses-
muligheder i hele Danmark, som er indgået mellem regeringen og et bredt flertal i
Folketinget (Venstre, Dansk Folkeparti, Socialistisk Folkeparti, Det Konservative
Folkeparti, Nye Borgerlige og Kristendemokraterne). Forskningsmidlerne er blevet
prioriteret til understøttelse af gode forskningsmiljøer på Aarhus Universitets nye
regionale udbudssted i Foulum.

Midlerne blev oprindeligt afsat med finansloven for 2022, hvor der blev afsat 12,2
mio. kr. årligt i perioden 2022-2032. Regeringen forelægger Folketingets Finans-
udvalg aktstykke om omprioritering af midlerne i 2022 i henhold til aftalen, mens
de økonomiske konsekvenser af aftalen fra 2023 og frem vil fremgå af regeringens
forslag til finanslov for 2023.

                                                                                        Side 1/2
Med venlig hilsen
Jesper Petersen

                   Uddannelses- og
                   Forskningsministeriet

                   Side 2/2
