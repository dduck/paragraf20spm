                                                                                    Kirkeudvalget 2021-22
                                                                                                      Offentligt

Folketingets Lovsekretariat (lov@ft.dk)
Mette.Dencker@ft.dk

Kirkeminister Ane Halsboe-Jørgensens svar på MF Mette Hjermind Dencker              Telefon 3392 3390
spørgsmål af 14. marts 2022 (Spørgsmål S 595).                                      e-post km@km.dk

Spørgsmål S 595:                                                                    Akt nr.: 217481

”Da det fremgår af artiklen »Kritik: »Helt vanvittigt«, at kirker venter så længe   Dette akt nr. bedes oplyst ved
på svar fra ministeriet« bragt i Kristeligt Dagblad 10. marts 2022, at folkekir-    henvendelse til Kirkeministeriet
kens ti stifter hjælper med at løfte arbejdsbyrden i ministeriet, bedes ministe-
ren svare på, om ministeren ser et behov for at videreudvikle og styrke dette       Dato: 22. marts 2022
samarbejde, så ministeriet kan yde en god betjening til landets menigheder?”

Svar:

Kirkeministeriet har i en periode – siden forsommeren 2021 – fået hjælp fra
indlånte stiftsmedarbejdere mod betaling til løsning af konkrete sager.

Indlånet er fordelt på flere stiftsmedarbejdere og svarede i 2021 samlet set til
knap et årsværk. De indlånte stiftsmedarbejdere håndterer opgaver for og efter
instruktion fra Kirkeministeriet.

Indlånet skyldes et ekstraordinært behov i lyset af, at Kirkeministeriet fra ned-
lukningen i marts 2020 til genåbningen i januar 2022 har været underlagt et
stort arbejdsmæssigt pres på grund af håndteringen af opgaver som følge af co-
vid-19, som også indebar betydelige rekrutteringsudfordringer og dermed en
del ubesatte stillinger i perioden.

Arbejdsopgaverne som følge af covid-19 lagde især beslag på akademiske sags-
behandlere i ministeriet og førte i stigende grad til forsinkelser i sagsbehand-
lingen af visse komplekse sager.

Kirkeministeriet tog derfor i foråret 2021 initiativ til at drøfte muligheden for
et ekstraordinært indlån af sagsbehandlerkapacitet fra stiftsadministratio-
nerne med biskopperne.

Biskopperne gav i den særlige situation velvilligt tilsagn om, at ledig sagsbe-
handlerkapacitet hos stifterne i en begrænset periode kunne indlånes til mini-
steriet.

Jeg synes, det er vigtigt, at der er et tæt samarbejde mellem Kirkeministeriet og
landets ti stiftsadministrationer, og at der er mulighed for at erfaringsudveksle.
Jeg vil ikke afvise, at indlån af medarbejdere på et tidspunkt igen kunne være
en mulighed, men jeg vil gerne understrege, at der i 2020-21 var tale om en
ekstraordinær situation på grund af håndteringen af opgaver som følge af co-
vid-19.
                                                                             Akt nr.: 217481
                                                                             Side 2

Ane Halsboe-Jørgensen
                                             / Katrine Gunnersø Søndergaard
