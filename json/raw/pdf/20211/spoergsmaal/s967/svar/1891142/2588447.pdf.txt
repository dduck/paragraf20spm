                                                                             Europaudvalget, Retsudvalget 2021-22
                                                                                                                     Offentligt

Folketinget                                                                  Dato:     3. juni 2022
Christiansborg                                                               Kontor:   Databeskyttelseskontoret
1240 København K                                                             Sagsbeh:  Astrid Sønderby Nathan
                                                                             Sagsnr.:  2022-0033-0477
                                                                             Dok.:     2456360

Besvarelse af spørgsmål nr. S 967 fra medlem af Folketinget Eva Kjer
Hansen (V):

Hermed sendes besvarelse af spørgsmål nr. S 967, som medlem af Folketin-
get Eva Kjer Hansen (V) har stillet til justitsministeren den 25. maj 2022.

Mattias Tesfaye

                  /
                                      André Dybdal Pape

                                                                             Slotsholmsgade 10
                                                                             1216 København K.

                                                                             T +45 3392 3340
                                                                             F +45 3393 3510

                                                                             www.justitsministeriet.dk
                                                                             jm@jm.dk

                                                                             Side 1/3
Spørgsmål nr. S 967 fra medlem af Folketinget Eva Kjer Hansen (V):

       ”Hvordan synes ministeren, at det går med at gøre status på ar-
       bejdet med at forbedre vejledningen og rådgivning om EU’s da-
       tabeskyttelsesforordning, siden ministerens forgænger på det se-
       neste samråd om emnet i Europaudvalget den 4. marts 2021 gav
       udtryk for, »at der er masser af mulighed for at sikre, at der er
       mere vejledning, som alt andet lige vil betyde at der er færre
       sager, der skal behandles«, og er ministeren i den forbindelse
       tilfreds med de konkrete initiativer, der er taget for at vejlede
       lokalhistoriske arkiver om brugen af GDPR-reglerne, og vil mi-
       nisteren give sine kommentarer til hvert enkelt initiativ?”

Svar:

Behandling af oplysninger er en grundlæggende forudsætning for, at vores
velfærdssamfund kan hænge sammen, og databeskyttelsesreglerne må –
uanset deres legitime formål om at beskytte det enkelte menneskes ret til
privatliv – ikke blive hindrende for, at bl.a. private af frygt for bøder ikke
kan drive en virksomhed eller en forening.

Da databeskyttelsesreglerne bl.a. kan give anledning til mange spørgsmål
og tvivl i praksis, har min forgænger som bekendt gennemført en national
evaluering af reglerne, som blev afsluttet i juni 2021 med den sidste af to
delrapporter (delrapport II).

Som det fremgår af den tidligere justitsministers brev af 1. juli 2021 til Fol-
ketingets Europaudvalg om delrapport II om national evaluering af databe-
skyttelsesreglerne, viste den erfaringsindsamling, der blev foretaget som led
i evalueringen, bl.a., at der i vidt omfang efterspørges mere vejledning, og
at mange af de spørgsmål og meget af den tvivl, som databeskyttelsesreg-
lerne giver anledning til, kan håndteres med mere konkret vejledning.

Derfor er det også meget positivt, at Datatilsynet, som det fremgår af evalu-
eringen, har et stort fokus på netop dette. Datatilsynet har bl.a. oprettet en
enhed, som har særlig fokus på at give mere konkret vejledning, og tilsynet
holder løbende møder med bl.a. interesse- og brancheorganisationer, men
også enkeltstående dataansvarlige og databehandlere, hvis der måtte være
behov herfor. Endvidere har Datatilsynet ifølge tilsynets årsberetning for
2021 offentliggjort fem nye nationale vejledninger om databeskyttelsesreg-
lerne i 2021.

                                                                                                                                               Side 2/3
De lokalhistoriske arkiver kan således få vejledning om databeskyttelses-
reglerne, f.eks. ved at rette henvendelse til Datatilsynet, hvis der opleves
særlige udfordringer med forståelsen af reglerne.
Det bemærkes, at evalueringen endvidere har vist, at der er behov for mere
klarhed om samspillet mellem databeskyttelsesreglerne og anden lovgiv-
ning, herunder arkivlovgivningen. Justitsministeriet har derfor som anført i
delrapport II om den nationale evaluering igangsat et tværministerielt ar-
bejde med inddragelse af bl.a. Datatilsynet. Det er målsætningen, at lovgiv-
ningen skal være sammenhængende, og det skal sikres, at den er forståelig
og anvendelig for borgere og virksomheder.
Regler om databeskyttelse er kommet for at blive, men det er afgørende, at
reglerne kan fungere i den praktiske virkelighed.

                                                                                                                                               Side 3/3
