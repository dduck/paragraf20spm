                                                                                       Beskæftigelsesudvalget 2021-22
                                                                                                                      Offentligt

Folketingets Lovsekretariat                                                            Beskæftigelsesministeriet
lov@ft.dk                                                                              Holmens Kanal 20
                                                                                       1060 København K

                                                                                       T +45 72 20 50 00
                                                                                       E bm@bm.dk
                                                                                       www.bm.dk

                                                                                       CVR 10172748

                                                                                       J.nr. 20225200090

Folketingsmedlem Niels Flemming Hansen (KF) har den 9. februar 2022 stillet føl-
gende spørgsmål nr. S 480, som hermed besvares.

Spørgsmål nr. S 480:
”Kan det virkelig være rigtigt, at ministeren mener, at alle virksomheder fortsat
skal anmelde alle covid-19-sager i arbejdsskadesystemet, uanset om covid-19-smit-
ten ikke er en erhvervsmæssig risiko, f.eks. i bygge- og anlægsarbejde?”

Svar:

Det er vigtigt for mig, at de personer, som er blevet syge med COVID-19 i forbin-
delse med deres arbejde og efterfølgende eventuelt har fået senfølger, møder et ar-
bejdsskadesystem, som står klar til at tage hånd om dem – uanset, hvilken branche
de tilhører.

Sygdom med COVID-19 kan efter en konkret vurdering anerkendes enten som en
arbejdsulykke eller en erhvervssygdom. Hvis en medarbejder er blevet syg med
COVID-19, og man kan pege på én bestemt hændelse eller konkret forøget risiko
inden for 5 dage, der sandsynliggør, at smitten er sket i forbindelse med arbejdet,
skal arbejdsgiverne anmelde, hvis de yderligere anmeldekriterier i øvrigt er opfyldt.
Har medarbejderen potentielt været udsat for smitte på arbejdet i mere end 5 dage,
behandles skaden som en erhvervssygdom og anmeldelse vil derfor skulle foreta-
ges af lægen. Men arbejdsgiverne eller lægen skal ikke anmelde tilfælde, hvor
medarbejderen er smittet uden for arbejdspladsen.

Venlig hilsen

Peter Hummelgaard
Beskæftigelsesminister
