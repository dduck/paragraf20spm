                                                                                    Kirkeudvalget 2021-22
                                                                                                      Offentligt

Folketingets Lovsekretariat (lov@ft.dk)
Mette.Dencker@ft.dk

Kirkeminister Ane Halsboe-Jørgensens svar på MF Mette Hjermind Denckers             Telefon 3392 3390
spørgsmål af 14. marts 2022 (Spørgsmål S 594).                                      e-post km@km.dk

Spørgsmål S 594:                                                                    Akt nr.: 217457

”Kan ministeren afkræfte eller bekræfte, at der er en menighed, der har ventet      Dette akt nr. bedes oplyst ved
3,5 år på at få godkendt en vedtægtsændring, og vil ministeren i samme ombæ-        henvendelse til Kirkeministeriet
ring fortælle, om ministeren kender til andre sager af lignende karakter, samt
fortælle hvordan det dog kan ske?”                                                  Dato: 22. marts 2022

Svar:

Jeg kan bekræfte, at Kirkeministeriet som omtalt i Kristeligt Dagblad den 11.
marts 2020 har behandlet en sag om godkendelse af vedtægten for et samar-
bejde mellem et antal menighedsråd i folkekirken, som har taget omkring 3,5
år at færdigbehandle. Kirkeministeriets afgørelse har ad flere omgange afven-
tet svar fra de pågældende samarbejdspartnere, men jeg kan oplyse, at det ef-
ter flere brevvekslinger om justering af vedtægten er lykkedes at få tilpasset
denne på en sådan måde, at den er endelig godkendt, således at sagen er afslut-
tet.

Generelt kan jeg dog oplyse, at Kirkeministeriet fra nedlukningen i marts 2020
til genåbningen i januar 2022 har været underlagt et stort arbejdsmæssigt pres
på grund af håndteringen af opgaver som følge af covid-19, som også indebar
betydelige rekrutteringsudfordringer og dermed en del ubesatte stillinger i pe-
rioden.

Arbejdsopgaverne som følge af covid-19 har især lagt beslag på akademiske
sagsbehandlere i ministeriet, hvilket ikke har kunnet undgå at føre til forsinkel-
ser i sagsbehandlingen af visse komplekse sager, herunder sager om godken-
delse af vedtægter for samarbejde mellem menighedsråd eller mellem menig-
hedsråd og provstiudvalg mv. i henhold til kapitel 8 i lov om menighedsråd.

Lov om menighedsråd indebærer således krav om kirkeministerens godken-
delse af en samarbejdsvedtægt, når aftalen vil medføre indskrænkninger i de
beføjelser, som efter den kirkelige lovgivning tilkommer det enkelte menig-
hedsråd eller provstiudvalg, eller som vil indebære en fravigelse af lovbestem-
melser.

Disse sager er juridisk komplekse og forudsætter grundig sagsbehandling i Kir-
keministeriet samt ikke sjældent udarbejdelse og fremsendelse af reviderede
vedtægtsudkast fra de menighedsråd, der ønsker at indgå samarbejdet. Dette
har også været tilfældet i den konkrete sag.
                                                                             Akt nr.: 217457
                                                                             Side 2

Ane Halsboe-Jørgensen
                                             / Katrine Gunnersø Søndergaard
