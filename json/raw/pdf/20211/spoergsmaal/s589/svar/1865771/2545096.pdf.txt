Folketingets Lovsekretariat                                                                                             Finansudvalget 2021-22
Christiansborg                                                                                                                              Offentligt

                                                                                                                          17. marts 2022

Svar på spørgsmål S 589 af 11. marts 2022 stillet af Lisbeth Bech-
Nielsen (SF)

Spørgsmål

Hvad er ministerens holdning til de udfordringer, der er med at fastholde
medarbejdere, særligt specialiserede kompetencer i Digitaliseringsstyrelsen, og
hvilken betydning mener ministeren, at de seneste 5 års udvikling i den
procentvise årlige medarbejderomsætning har haft i den forbindelse?

Svar

Digitaliseringsstyrelsen har ansvaret for at udvikle policy på digitaliseringsområdet,
styrke digital inklusion, professionalisere arbejdet med it-projekter og it-styring i
staten samt forvalte og udvikle centrale dele af vores nationale digitale infrastruk-
tur. Derfor er det naturligvis vigtigt, at styrelsen har de nødvendige kompetencer
til at varetage disse opgaver.

Digitaliseringsstyrelsen arbejder løbende med at sikre, at styrelsen er en attraktiv
arbejdsplads, hvor løsningen af samfundsvigtige opgaver går hånd i hånd med et
godt arbejdsmiljø og har særskilt fokus på hvad der skal til for at fastholde medar-
bejderne længere og dermed reducere personaleomsætningen.

Jeg har fuld tillid til, at Digitaliseringsstyrelsens ledelse tager de nødvendige skridt
for at sikre en medarbejderstab, der understøtter styrelsens opgaveportefølje, og
jeg bemærker i den forbindelse, at den årlige procentvise medarbejderomsætning i
Digitaliseringsstyrelsen samlet set har været faldende de seneste fem år

Jeg oplever generelt, at Finansministeriets koncern, herunder Digitaliseringsstyrel-
sen, er en attraktiv arbejdsplads, som for mange også vil være et godt springbræt
til nye udfordringer, hvilket også kan være en af forklaringerne på medarbejder-
omsætningen.

Samtidig må vi dog konstatere, at mangel på kvalificeret arbejdskraft – ikke mindst
af specialiserede tekniske kompetencer – er en udfordring på tværs af arbejdsmar-
kedet, og en udfordring, som arbejdsgivere skal takle både i det offentlige og i det
private.

                                                    Finansministeriet · Christiansborg Slotsplads 1 · 1218 København K
                   Side 2 af 2

Med venlig hilsen

Nicolai Wammen
Finansminister
