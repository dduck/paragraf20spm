Folketingets Lovsekretariat  Klima-, Energi- og Forsyningsudvalget 2021-22
Christiansborg                                                                  Offentligt
1240 København K
                                            Ministeren
                                            Dato
                                            31. marts 2022
                                            J nr. 2022-1751

Folketingsmedlem Søren Egge Rasmussen (EL) har d. 24. marts 2022 stillet mig
følgende spørgsmål S 626, som jeg hermed skal besvare.

Spørgsmål nr. S 626.:

"Vil regeringen tage initiativ til boykot af russisk olie ved at indføre et nationalt stop

for indførsel af russisk olie?”

Svar
I 2020 var import af olie fra Rusland til Danmark 8 pct. for råolie og ca. 21 pct. for
raffinerede produkter set i forhold til andelen af det danske forbrug.

Der har alene været ét dansk raffinaderi, der har importeret russisk råolie. Regerin-
gen har derfor med tilfredshed noteret sig, at raffinaderiet nu har meddelt, at det vil
finde en anden leverandør end Rusland. I marts offentliggjorde raffinaderiet desu-
den, at det havde modtaget sin sidste sending af russisk råolie.

Den danske regering ønsker at indføre så hårde sanktioner mod Rusland som muligt,
og som der kan opnås enighed om i EU. Der er allerede vedtaget omfattende sank-
tioner mod Rusland, og EU har bl.a. besluttet at forbyde nye investeringer i den rus-
siske energisektor, som vil gøre det vanskeligt for Rusland at modernisere sin ener-
gisektor. Alle muligheder for yderligere sanktioner er dog stadig på bordet.

Med venlig hilsen

Dan Jørgensen

                                                                                            Klima-, Energi- og
                                                                                            Forsyningsministeriet

                                                                                            Holmens Kanal 20
                                                                                            1060 København K

                                                                                            T: +45 3392 2800
                                                                                            E: kefm@kefm.dk

                                                                                            www.kefm.dk
                                                                                                           Side 1/1
