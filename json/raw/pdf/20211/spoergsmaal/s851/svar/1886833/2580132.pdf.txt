                                                                            Børne- og Undervisningsudvalget 2021-22
                                                                                                                        Offentligt

Folketingets Lovsekretariat                                                 Ministeren
Christiansborg
                                                                            Frederiksholms Kanal 21
Medlem af Folketinget Brigitte Klintskov Jerkel (KF) har den 5. maj         1220 København K
2022 stillet spørgsmål nr. S 851, som hermed besvares.                      Tlf. nr.: 32 92 50 00
                                                                            E-mail: uvm@uvm.dk
Spørgsmål nr. S 851:                                                        www.uvm.dk
Hvad er ministerens holdning til, at unge fra Greve Kommune vil blive       CVR-nr.: 20453044
hårdt ramt af aftalen om elevfordeling på gymnasiale uddannelser?
                                                                            23. maj 2022
Svar:                                                                       Sagsnr.: 22/09263
Der lægges til grund for svaret, at spørgeren med "hårdt ramt" mener, at
ansøgere bosiddende i Greve Kommune får sværere ved at komme ind
på deres 1. prioritet og/eller risikerer i gennemsnit at få længere trans-
porttid, når de søger optagelse på en gymnasial uddannelse efter den nye
elevfordelingsmodels ikrafttræden.

For så vidt angår 1. prioritetsopfyldelsen skønnes det i konsekvensbereg-
ningerne af den nye elevfordelingsmodel, at andelen, der får opfyldt 1.
prioriteten i Greve Kommune, falder fra 94 pct. til 83 pct.

For så vidt angår transporttid skønnes det i konsekvensberegningerne af
den nye elevfordelingsmodel, at andelen, der får over 40 minutters trans-
porttid i Greve Kommune til deres gymnasium, stiger fra 4 pct. til 6 pct.

Det er således stadig langt de fleste ansøgere, der skønnes at få plads på
det gymnasium, de helst vil ind på.

Samtidig har jeg stor tillid til vores ungdomsuddannelsesinstitutioner og
kvaliteten i uddannelserne. Så selvom det naturligvis er ærgerligt, hvis
man ikke får opfyldt sit ønske om at komme ind på ét bestemt gymna-
sium, så findes der jo heldigvis mange gode uddannelsessteder.

Det skal bemærkes, at ovennævnte konsekvensberegninger er behæftet
med stor usikkerhed. Dette skyldes blandt andet, at de er foretaget på
baggrund af ansøgernes nuværende søgemønstre under gældende regler
samt midlertidige beregningstekniske kapaciteter, som forventes ændret
ved den endelige kapacitetsfastsættelse.

                                Med venlig hilsen
                           Pernille Rosenkrantz-Theil

                                                                                                                    2
