Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.      Medlem af Folketinget Brigitte Klintskov Jerkel (KF) har d. 18. maj 2022 stillet
2022 - 2940  følgende spørgsmål nr. S 936 til social- og ældreministeren, som hermed
             besvares.
Doknr.
573463       Spørgsmål nr. S 936:
             ”Hvad er ministerens holdning til den kritik, der bliver rejst af de psykologiske
Dato         test, der bliver brugt til at måle forældrekompetencer i anbringelsessager, jf.
24-05-2022   Danmarks Radios artikel »Grønlandske forældre i Danmark risikerer at få
             fjernet deres børn på grund af dårlige test« fra den 16. maj 2022?”

             Svar:
             Det er min og regeringens holdning, at det vigtigste er, at vi hjælper de børn i
             Danmark, der har brug for det og beskytter dem mod svigt og mistrivsel, uanset
             hvilken baggrund, de har.

             Det er kommunerne, som har ansvaret for at iværksætte den nødvendige hjælp
             og støtte og for at oplyse sagerne. De skal sikre sagernes kvalitet og at de
             bliver tilstrækkeligt afdækket, for at der er det fornødne grundlag til, at der kan
             træffes de afgørelser, som giver børnene den bedste hjælp. Dette gælder også
             de eventuelle forældrekompetenceundersøgelser, som måtte indgå i sagen.

             Derudover er det naturligvis en forudsætning for en ordentlig og saglig
             sagsbehandling, at både børn og forældre i anbringelsessager kan forstå
             den kommunikation, som de har med kommunen i forbindelse med deres sag.
             Og det gælder begge veje, for det er lige så vigtigt, at kommunen forstår, hvad
             børnene og forældrene kommunikerer til kommunen.

             Kommunerne og andre myndigheder har derfor pligt til at stille en tolk og
             oversættelsesbistand til rådighed, hvis der er behov for det i forbindelse med
             en sag.

             VIVE offentliggør d. 24. maj 2022 deres undersøgelse om børn med
             grønlandsk baggrund, der er anbragt i Danmark. Jeg ser frem til
             offentliggørelsen, da undersøgelsen forhåbentligt giver os et bedre indblik i,
             hvordan sagerne behandles i kommunerne og i hvilken grad, der er en
             opmærksomhed på familiernes sprog og kultur i sagsbehandlingen samt under
             anbringelsen.

                             1
Jeg har i forlængelse deraf netop invitereret Grønlandsudvalget og
socialordførerne til et møde, hvor vi sammen kan drøfte undersøgelsens
resultater og de opmærksomhedspunkter, som indgår i undersøgelsen.
Med venlig hilsen
Astrid Krag

                                                                                                                                  2
