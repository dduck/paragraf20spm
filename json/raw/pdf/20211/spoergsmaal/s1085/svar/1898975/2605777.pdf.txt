                                                                                         Beskæftigelsesudvalget 2021-22
                                                                                                                        Offentligt

Folketingets Lovsekretariat                                                              Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Hans Andersen
hans.andersen@ft.dk                                                                      T +45 72 20 50 00
                                                                                         E bm@bm.dk
Folketingsmedlem Hans Andersen (V) har den 28. juni stillet følgende spørgsmål           www.bm.dk
nr. S 1084, som hermed besvares.
                                                                                         CVR 10172748
Spørgsmål nr. S 1084:
”Mener ministeren, at det er rimeligt, at en enlig integrationsydelsesmodtager med       J.nr. 2022 - 5469
to børn nu permanent kan få 2.000 kr. ekstra skattefrit om måneden, når de ikke har      6. juli 2022
bidraget til den ’fælles kasse’, som tidligere socialordfører og nuværende Børne-
og Undervisningsminister, Pernille Rosenkrantz-Theil, tidligere har udtalt i et inter-
view med TV2?

Svar:

Med den indgåede Aftale om nyt kontanthjælpssystem med plads til børnene holder
vi fast i de gældende optjeningsregler. Man kan altså ikke komme til Danmark og
modtage den fulde ydelse fra dag ét.

Aftalen tilgodeser alle børn med forældre i kontanthjælpssystemet, herunder også
de voksne, fordrevne fra Ukraine, der måtte komme på selvforsørgelses- og hjem-
rejseydelse eller overgangsydelse, hvis de ikke kan forsørge sig selv. I forhold til
de fordrevne fra Ukraine har jeg noteret mig, at bl.a. Venstre tidligere har givet ud-
tryk, at de pågældende bør have en højere ydelse.

Jeg synes, det er væsentligt, at vi viderefører det midlertidige børnetilskud i form af
et børnetillæg og et fritidstillæg, som er målrettet børnene i kontanthjælpssystemet.
Grundlæggende mener regeringen, at det er urimeligt, at børn betaler prisen for, at
deres forældre er ledige. Alle børn i Danmark skal vokse op under ordentlige for-
hold og med mulighed for at være en aktiv del af fællesskabet, hvilket denne aftale
bidrager til. Det er også regeringens holdning, at alle skal bidrage med det, de kan.
Og hvis man ikke kan finde et arbejde, skal man yde en indsats, før man har ret til
at modtage offentlig forsørgelse. Derfor er det fortsat regeringens politik, at der
skal indføres en 37-timers arbejdspligt.

Venlig hilsen

Peter Hummelgaard
Beskæftigelsesminister
