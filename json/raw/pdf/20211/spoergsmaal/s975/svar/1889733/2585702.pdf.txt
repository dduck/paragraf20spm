                                                                             Børne- og Undervisningsudvalget 2021-22
                                                                                                                         Offentligt

Folketingets Lovsekretariat                                                  Ministeren
Christiansborg
                                                                             Frederiksholms Kanal 21
Medlem af Folketinget Charlotte Broman Mølbæk (SF) har den 11. maj           1220 København K
2022 stillet spørgsmål nr. S 901, som hermed besvares.                       Tlf. nr.: 32 92 50 00
                                                                             E-mail: uvm@uvm.dk
Spørgsmål nr. S 901:                                                         www.uvm.dk
Mener ministeren, at det er i overensstemmelse med aftalen »Ny aftale        CVR-nr.: 20453044
om modtagelse af fordrevne børn og unge fra Ukraine giver kommu-
nerne mere frihed«, at kommuner sender ukrainske flygtningebørn di-          20. maj 2022
rekte ud i klasserne og ikke sørger for, at der følger ekstra personale      Sagsnr.: 22/09756
med?

Begrundelse
Der henvises til artiklen »Ukrainske flygtningebørn risikerer at havne i
folkeskoler, hvor ingen forstår dem« på DR.dk den 10. maj 2022.

Svar:
Det er ikke intentionen, at fordrevne børn og unge fra Ukraine skal pla-
ceres direkte i almenklasser, uden tilstedeværelse af de nødvendige res-
sourcer, sådan som det refereres fra en enkelt kommune i artiklen. De
elever, hvis behov for sprogstøtte betyder, at de ikke ved optagelsen kan
deltage i den almindelige undervisning i klassen, skal gives basisundervis-
ning i dansk som andetsprog. Det kan ske ved, at eleverne indskrives i
den almene undervisning og får basisundervisning i dansk som andet-
sprog på særlige hold eller som enkeltmandsundervisning ved siden af
den almene undervisning. Det kan også ske ved, at eleverne indskrives i
en modtagelsesklasse, hvor eleverne i begyndelsen har alle eller en del af
deres timer, således at de efterhånden får en del af deres undervisning i
en almindelig klasse.

Af Danmarks Lærerforenings rundspørge i artiklen fremgår det, at langt
de fleste kommuner rent faktisk placerer de fordrevne elever i modtagel-
sesklasser eller i almenklasser med sprogstøtte. Udfordringen for kom-
munerne er, at deres situationer er vidt forskellige, både hvad angår antal
modtagne fordrevne og eksisterende kapaciteter til modtagelse. Der er
derfor indgået en aftale. som sikrer meget stor fleksibilitet for kommu-
nerne.
Regeringen og KL er enige om at følge udviklingen tæt og håndtere de
økonomiske merudgifter, også i forhold til serviceområderne, for 2022 i
forbindelse med forhandlingerne om kommunernes økonomi for 2023.
Endelig har vi lovet hinanden i aftalen, at vi følger udviklingen i tilstrøm-
ningen samt modtagelsen i kommunerne tæt, og at vi er indstillede på at
drøfte yderligere generelle tiltag. Ligeledes har vi lovet at afholde et sta-
tusmøde i august 2022 såvel som ved udgangen af 2022 for at vurdere,
om reglerne fortsat er de rigtige. Der vil derfor blive mulighed for at tage
denne drøftelse op på et senere tidspunkt, hvis de nævnte problemstillin-
ger skulle vise sig at være mere udbredte end antaget.

                                Med venlig hilsen
                           Pernille Rosenkrantz-Theil

                                                                                                                    2
