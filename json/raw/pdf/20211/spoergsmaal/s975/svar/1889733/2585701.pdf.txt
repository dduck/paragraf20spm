                                                                                Børne- og Undervisningsudvalget 2021-22
                                                                                                                            Offentligt

Folketingets Lovsekretariat                                                     Ministeren
Christiansborg
                                                                                Frederiksholms Kanal 21
Medlem af Folketinget Charlotte Broman Mølbæk (SF) har den 25. maj              1220 København K
2022 stillet spørgsmål nr. S 975, som hermed besvares.                          Tlf. nr.: 32 92 50 00
                                                                                E-mail: uvm@uvm.dk
Spørgsmål nr. S 975:                                                            www.uvm.dk
”Er det ministerens holdning, at det er godt nok, når der er kommuner,          CVR-nr.: 20453044
der sender ukrainske flygtninge ud i almindelige klasser uden nogen som
helst form for støtte?                                                          1. juni 2022
(Spm. nr. S 975).                                                               Sagsnr.: 22/10984

Begrundelse
For at sikre den gode modtagelse af et flygtningebarn, så ved man, at der
både skal særlig viden og ekstra kompetencer og ressourcer til at hjælpe
på både sprogstøtten og den kulturelle integration og ikke mindst, at der
er fokus på de traumer og symptomer på traumer, børn kan have, når de
er flygtet fra krig og i visse tilfælde stadig har forældre i krig. Der henvi-
ses til spørgsmål nr. S 901, om at kommuner sender ukrainske flygtnin-
gebørn direkte ud i klasserne uden ekstra personale.”

Svar:
Som jeg skrev i mit svar på spørgsmål nr. S 901, er det ikke intentionen,
at fordrevne børn og unge fra Ukraine skal placeres direkte i almenklas-
ser, uden tilstedeværelse af de nødvendige ressourcer, sådan som det re-
fereres fra en enkelt kommune i artiklen. Alle børn og unge har krav på
at få den støtte de har behov for baseret på en individuel vurdering –
hvad enten de kommer fra Danmark eller Ukraine – og ansvaret for at
sikre en passende støtte ligger hos kommunerne. Det kan fx være sprog-
støtte, integrationsstøtte eller opsporing af eventuelle traumer.

Den netop vedtagne lovgivning sikrer meget stor fleksibilitet for kom-
munerne til at tilrettelægge indsatsen lokalt, men ændrer ikke på elevens
ret til at få den støtte, der er behov for.
Som jeg også skrev i mit svar på spørgsmål nr. S 901, er regeringen og
KL enige om at følge udviklingen tæt og håndtere de økonomiske mer-
udgifter, også i forhold til serviceområderne, for 2022 i forbindelse med
forhandlingerne om kommunernes økonomi for 2023.
Endelig fremgår det af den politiske aftale om øget fleksibilitet i modta-
gelsen af fordrevne børn og unge fra Ukraine på børne- og undervis-
ningsområdet, at aftalepartierne vil følge udviklingen i tilstrømningen
samt modtagelsen i kommunerne. Det indgår i aftalen, at der skal holde
statusmøder i august 2022 og ved udgangen af 2022 for at vurdere, om
reglerne fortsat er de rigtige. Der vil således blive mulighed for at tage
denne drøftelse op, hvis de nævnte problemstillinger skulle vise sig at
være mere udbredte end antaget.

                                Med venlig hilsen
                           Pernille Rosenkrantz-Theil

                                                                                                                    2
