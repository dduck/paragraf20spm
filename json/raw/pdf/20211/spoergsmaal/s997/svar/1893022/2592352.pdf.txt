                                                                       Transportudvalget 2021-22
                                                                                               Offentligt

                                                                       Transportministeren

Lovsekretariatet                                                       10. juni 2022
Folketinget                                                            2022-3636

                                                                       Frederiksholms Kanal 27 F
                                                                       1220 København K

                                                                       Telefon 41 71 27 00

Folketingsmedlem Mai Mercado (KF) har den 1. juni 2022 stillet
mig følgende spørgsmål, som jeg hermed skal besvare.

Spørgsmål nr. 997:

Mener ministeren, at det er bæredygtigt at opføre et stort statsligt
kontorknudepunkt i Odense med kontorpladser til 1600 medarbej-
dere uden et tilstrækkeligt antal tilhørende parkeringspladser?

Svar:

Byggeriet af et statsligt kontorknudepunkt i Odense er godkendt
ved akt. 69 af 2. december 2021 af et samlet Finansudvalg.

Det har fra start været ambitionen med opførelsen af kontorknude-
punktet, at det skal være et bæredygtigt foregangsprojekt. Bygge-
riet opføres i træ og den valgte placering har netop haft til formål,
at den trafikale profil – ligesom den bygningstekniske – skal være
bæredygtig og grøn.

I projektet er der taget højde for den omkringliggende infrastruk-
tur og særligt muligheden for at tage offentlig transport på arbejde,
hvilket er en mulighed grundet den nære placering til Odense St.
og den nye letbane.

Antallet af parkeringspladser er blandt andet vurderet på baggrund
af dette og er med til at understøtte projektets bæredygtige og
grønne profil.

Med venlig hilsen

Trine Bramsen
