                                                       Det Udenrigspolitiske Nævn, Udenrigsudvalget 2021-22
                                                                                                                     Offentligt

Udenrigsministeriet

Folketingets Lovsekretariat                   Enhed    Asiatisk Plads 2
                                                       DK-1448 København K
                                  Sag/ID Nr.  SP/MENA  Telefon +45 33 92 00 00
                                                       Telefax +45 32 54 05 33
                      2022 - 22412                     E-mail: um@um.dk
                                                       http://www.um.dk

                                                       Dato

                                                       04. juli 2022

Svar på § 20-spørgsmål nr. S 1076 stillet den 24. juni 2022 af
Karsten Hønge (SF) til udenrigsministeren.

Spørgsmål
Hvad mener ministeren om, at tre danske virksomheder eksporterer
militært udstyr til Egypten, hvis militær flere
menneskerettighedsorganisationer – herunder Human Rights Watch –
kritiserer for at undertrykke menneskerettigheder internt i landet såvel
som eksternt i forbindelse med patruljering ved det af Israel ulovligt
besatte Gaza, og som samme organisationer mener er i strid med
EUtraktatens principper om ikke at tillade våbeneksport til lande, hvor
disse bruges til at krænke menneskerettigheder?

Svar
Det er Rigspolitiet under Justitsministeriet som er ansvarlig myndighed for
eksport af våben og militært udstyr. Det er således Rigspolitiet, der i
konkrete ansøgninger om eksporttilladelser træffer endelig afgørelse om
enten af give tilladelse eller afslag.

Udenrigsministeriet indgår som høringspart, når der er behov for en
vurdering af udenrigs- og sikkerhedspolitiske forhold i konkrete
ansøgninger. Det er generelt en vigtig dansk prioritet, at våben og
militærudstyr ikke anvendes til uønskede formål. Derfor anlægges fra
Udenrigsministeriets side generelt en restriktiv tilgang til eksport af våben
og militært udstyr med udgangspunkt i de otte kriterier i Rådets fælles
holdning 2008/944/FUSP om fælles regler for kontrol med eksport af
militærteknologi og -udstyr, praksis i og afslag fra andre EU-lande. I den
forbindelse tages der i hver enkelt sag stilling til, hvorvidt der foreligger en
klar risiko for, at det pågældende udstyr kan anvendes til eksempelvis
                                          2

intern repression eller alvorlige krænkelser af den humanitære folkeret.
Det gælder også i eksportansøgninger relateret til Egypten, hvor der indgår
en vurdering fra Udenrigsministeriet.

                                Med venlig hilsen

                                   Jeppe Kofod
