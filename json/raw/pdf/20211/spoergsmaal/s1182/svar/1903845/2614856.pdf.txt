                                       Indenrigs- og Boligudvalget 2021-22
                                                                           Offentligt

Folketingets Lovsekretariat            Stormgade 2-6
                                       1470 København K
                                       Telefon 72 28 24 00

Sagsnr.      Svar på spørgsmål stillet af Torsten Schack Pedersen (V) den 23. august 2022.
2022 - 4262
             Spørgsmål nr. S 1182:
Doknr.       ’’Mener ministeren, at der bør gives mulighed for, at flere byggerier kan indgå i klasse
545149       1 af bygningsreglementet (BR18), når der går flaskehals i byggeriet som resultat af
             mangel på certificerede rådgivere?’’
Dato
29-08-2022   Svar:
             Siden certificeringsordningen for brandrådgivere og statikere blev obligatorisk at an-
             vende den 1. januar 2020, har Bolig- og Planstyrelsen sammen med byggebranchen og
             kommunerne løbende evalueret og justeret ordningen, hvor der har været behov for det.

             Justeringerne har bl.a. betydet, at mange flere byggerier og arrangementer, som bor-
             gere, foreninger og mindre virksomheder er involveret i, nu kan gennemføres uden til-
             knytning af en certificeret rådgiver. Det gælder f.eks. opførelsen af de fleste enfamilie-
             huse, ombygninger og tilbygninger til enfamiliehuse, mange simple ombygninger i eta-
             gebyggeri, ændringer af pladsfordelingsplaner for forsamlingslokaler, midlertidig op-
             stilling af udendørs salgsområder og mindre transportable konstruktioner såsom telte
             samt afholdelsen af mindre arrangementer i lokaler, der ikke er godkendt til forsamling.

             De seneste ændringer af reglerne trådte i kraft den 1. juli i år, hvorfor effekten formentlig
             ikke er slået fuldt igennem endnu.

             Justeringerne kræver hver gang en vurdering af konsekvenserne for sikkerheden i byg-
             geriet, og det sker i tæt dialog med branchen og kommunerne.

             På baggrund af ovenstående mener jeg derfor ikke, at der aktuelt er grundlag for at
             lempe yderligere på de krav, der vedrører, om en certificeret rådgiver skal tilknyttes en
             byggesag eller ej.

             Med venlig hilsen
             Christian Rabjerg Madsen
