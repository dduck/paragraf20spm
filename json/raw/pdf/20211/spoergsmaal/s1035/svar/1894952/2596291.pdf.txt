                                                                                                       Skatteudvalget 2021-22
                                                                                                                           Offentligt

                                                                                        20. juni 2022
                                                                                        J.nr. 2022 - 4928

Til Folketingets Lovsekretariat

Hermed sendes svar på spørgsmål S 1035 af 13. juni 2022, indleveret af Michael Aastrup
Jensen (V).

Jeppe Bruus

             / Magnus Rønning-Andersson
Spørgsmål

Hvad mener ministeren om, at virksomheder som Dansk Fitness i Randers erklæres kon-
kurs af SKAT som følge af en overskredet gældsbetaling af en skattegæld på fire dage?

Svar

Indledningsvist kan jeg oplyse, at jeg som skatteminister i henhold til skatteforvaltningslo-
ven ikke har lov til at gå ind i konkrete sager. Jeg har derfor ikke mulighed for at kom-
mentere, hvilke forhold der måtte gælde i konkursbegæringen af Dansk Fitness i Randers.
Det er dog min grundlæggende holdning, at borgere og virksomheder, der har stiftet gæld
til det offentlige, også skal betale gælden tilbage. Der må af hensyn til retsfølelsen hos de
borgere og virksomheder, som svarer enhver sit, ikke være en opfattelse af, at det er uden
konsekvenser at skylde penge til det offentlige.
Det er også baggrunden for de forholdsvis restriktive regler og praksis ift. Gældsstyrel-
sens inddrivelse af borgere og virksomheders gæld til det offentlige. Jeg har stor forståelse
for, at det kan få stor betydning for de berørte parter, når Gældsstyrelsen beslutter at ind-
give en konkursbegæring. Samtidig er det Skatteforvaltningens opgave at sikre, at enhver
borger og virksomhed betaler pålagte skatter og afgifter rettidigt, og forebygge, at der op-
arbejdes yderligere gæld til det offentlige. Jeg kan desuden henvise til besvarelsen af
spørgsmål S 1037.

                                                                                                                                                                                   Side 2 af 2
