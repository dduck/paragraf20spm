Folketingets Lovsekretariat                                                                Miljø- og Fødevareudvalget 2021-22
Christiansborg                                                                                                                  Offentligt
1240 København K
                                                                                       Den 23. marts 2022

Hermed sendes besvarelse af spørgsmål nr. S 599, som medlem af Folketinget Torsten Gejl (ALT)
har stillet til ministeren for fødevarer, landbrug og fiskeri den 15. marts 2022.

Spørgsmål nr. S 599 fra medlem af Folketinget Torsten Gejl (ALT)
” Vil ministeren svare på, om ministeren efter sit møde med Landbrug & Fødevarer, den 10. februar
2022, anser det for realistisk, at man i dansk landbrug frivilligt forpligter sig til at stoppe brugen af
PMSG, eller om et dansk forbud, mod de udskældte hormonpræparater, er nødvendigt for at få
dem ud af de danske dyrefabrikker?”

Svar
Som tidligere tilkendegivet mener jeg, at den måde, som produktionen foregår på i videoen fra
Animal Welfare Foundation, er rystende og fuldstændig uacceptabel. Det fremgår heraf, hvordan
drægtige hopper i Island tappes for blod med det formål at fremstille hormonpræparatet PMSG.

På baggrund af min drøftelse med Landbrug & Fødevarer den 10. februar i år er det mit klare ind-
tryk, at erhvervet deler min opfattelse af, at en produktionsform som skildret i videoen er helt uac-
ceptabel.

Jeg har forstået, at Landbrug & Fødevarer er i dialog med producenten af det præparat, som det
danske landbrug benytter sig af, med henblik på at få sikkerhed for, at produktionen af præparatet
sker under dyrevelfærdsmæssigt forsvarlige forhold.

                 Rasmus Prehn
                                                       /
                                                                            Paolo Drostby

Ministeriet for Fødevarer, Landbrug og Fiskeri • Slotsholmsgade 12 • 1216 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
