                                    Udenrigsudvalget 2021-22
                                                           Offentligt

Udenrigsministeriet

Folketingets Lovsekretariat         Asiatisk Plads 2
                                    DK-1448 København K
Bilag  Sag/ID Nr.            Enhed  Telefon +45 33 92 00 00
                                    Telefax +45 32 54 05 33
       2022 - 8657           ANA    E-mail: um@um.dk
                                    http://www.um.dk

                                    Dato

                                    21. februar 2022

       Svar på § 20-spørgsmål nr. S 505 stillet den 15. februar 2022 af
       Sjúrður Skaale til udenrigsministeren.

       Spørgsmål
       Er udenrigsministeren enig i, at den bedste måde til fortsat at sikre
       lavspænding i Arktis og Nordatlanten er gennem fordybet samarbejde og
       dialog med de øvrige arktiske stater, herunder også Rusland, og samtidig
       at sikre, at Kina og ikkearktiske lande holdes uden for indflydelse i
       regionen?

       Svar
       For mig er det vigtigt at prioritere et nært og konstruktivt samarbejde med
       de arktiske stater i Arktisk Råd og ved at opretholde principperne i
       Ilulissat-erklæringen om fred, dialog og samarbejde inden for gældende
       internationale spilleregler. Trods Ruslands substantielle militære
       oprustning i og omkring Ukraine og krav om sikkerhedsgarantier fra USA
       og NATO har Rusland hidtil lagt vægt på et stabilt og konstruktivt
       samarbejde i Arktisk Råd.

       Jeg finder det vigtigt, at også andre lande med interesse i og kendskab til
       Arktis inddrages i det arktiske regelbaserede samarbejde. For indeværende
       er 13 lande tilknyttet Arktisk Råd som observatørstater, herunder Kina.

                                       Med venlig hilsen

                                          Jeppe Kofod
