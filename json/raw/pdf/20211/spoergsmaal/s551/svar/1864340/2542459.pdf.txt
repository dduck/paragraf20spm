                                                                                     Erhvervsudvalget 2021-22
                                                                                                            Offentligt

Folketingets Lovsekretariat                                                    ERHVERVSMINISTEREN

                                                                               14. marts 2022

Besvarelse af spørgsmål nr. S 551 stillet af Stén Knuth (V) den 4. marts       ERHVERVSMINISTERIET
2022.
                                                                               Slotsholmsgade 10-12
Spørgsmål:                                                                     1216 København K
Ønsker regeringen at indkalde til drøftelser, inden høringen går i gang den
17. marts 2022 vedrørende nye hvidvaskregler og klassificering af forenin-     Tlf.  33 92 33 50
ger, hvor der vil være mulighed for at have politiske drøftelser?
                                                                               Fax. 33 12 37 78
Svar:
Vejledningen om risikoklassificering af foreninger udarbejdes af Finanstil-    CVR-nr. 10092485
synet, Hvidvasksekretariatet og Politiets Efterretningstjeneste under ind-
dragelse af foreningerne og Finans Danmark. Parterne er sammen blevet          EAN nr. 5798000026001
enige om, at vejledningen skal ligge klar medio 2022.
                                                                               em@em.dk
Vejledningen skal drøftes med Folketingets partier. Med henblik på at have
det bedst mulige grundlag at drøfte vejledningen ud fra, mener jeg, at det     www.em.dk
input, foreningerne og Finans Danmark vil komme med i forbindelse med
en høring, bør indgå i vores drøftelser. Jeg vil derfor indkalde kultur- og
erhvervsordførerne til et møde efter den offentlige høring, hvor vi kan
drøfte vejledningsudkastet. Det videre arbejde med vejledningen vil såle-
des både kunne tage form af resultatet af høringen og de politiske drøftelser
herom.

Med venlig hilsen

Simon Kollerup
