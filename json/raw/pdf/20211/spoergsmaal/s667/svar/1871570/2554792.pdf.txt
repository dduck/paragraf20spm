                                                                                                       Skatteudvalget 2021-22
                                                                                                                           Offentligt

                                                                                        5. april 2022
                                                                                        J.nr. 2022 - 3083

Til Folketingets Lovsekretariat
Hermed sendes svar på spørgsmål S 667 af 31. marts 2022, indleveret af Mona Juul (KF).

Jeppe Bruus

             / Søren Schou
Spørgsmål

Hvad er ministerens tanker vedrørende status på Skatteudvalgets arbejdsgruppes arbejde
om iværksætteri, og vil ministeren indkalde til forhandlingerne, som ministeren har lovet?

Svar

Jeg har med interesse læst arbejdsgruppens forslag til, hvordan vi kan forbedre vilkårene
for danske iværksættere, som danner fundamentet for kommende arbejdspladser og vækst
i Danmark.
Som initiativtager og forhenværende formand for Skatteudvalgets arbejdsgruppe for be-
kæmpelse af sort arbejde kender jeg vigtigheden af at arbejde tværgående. Denne måde at
arbejde på i Skatteudvalget giver mulighed for at etablere et bredt parlamentarisk hold-
ningsgrundlag, der kan være springbræt til at drøfte løsninger på vigtige problemstillinger,
herunder også vilkårene for danske iværksættere.
Jeg selv og Skatteministeriet er nu i gang med at dykke længere ned i de konkrete forslag.
Jeg forventer at oversende kommentarer til initiativerne i beretningen inden fristens ud-
løb, og jeg ser herefter frem til nogle konstruktive drøftelser på baggrund heraf.
Form og proces for eventuelle drøftelser er af gode grunde ikke fastlagt på nuværende
tidspunkt.

                                                                                                                                                                                   Side 2 af 2
