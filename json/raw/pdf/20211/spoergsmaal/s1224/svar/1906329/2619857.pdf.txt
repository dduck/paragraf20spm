Folketingets Lovsekretariat                                                                Miljø- og Fødevareudvalget 2021-22
Christiansborg                                                                                                                  Offentligt
1240 København K
                                                                                       Den 8. september 2022

Hermed sendes besvarelse af spørgsmål nr. S 1224, som medlem af Folketinget Torsten Schack
Pedersen (V) har stillet til ministeren for fødevarer, landbrug og fiskeri den 1. september 2022.

Spørgsmål nr. S 1224 fra medlem af Folketinget Torsten Schack Pedersen (V)
”Mener ministeren, at det er rimeligt, at der endnu ikke er udbetalt penge næsten et år efter, at
ophugningsstøtten blev besluttet, og flere år efter, at kvoterne er reduceret som følge af Brexit?

Svar
Ophugningsordningen under Brexit-reserven forventes at åbne d. 15. september. Ordningen har
skulle statsstøttegodkendes af EU-Kommissionen. Kommissionen har i den forbindelse stillet en
række betingelser, som det har været nødvendigt at forhandle på plads, for at sikre, at danske fi-
skere ikke kommer i klemme i ordningen. Vi er blandt de første lande i EU, som er klar til at åbne
ordninger under Brexit-reserven. Set i det lys mener jeg, at det er gået relativt hurtigt med at få
ordningen på plads. Jeg er glad for, at ordningen nu er meget tæt på at blive udrullet.

Rasmus Prehn

                             /
                                               Nicolai Højlund

Ministeriet for Fødevarer, Landbrug og Fiskeri • Slotsholmsgade 12 • 1216 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
