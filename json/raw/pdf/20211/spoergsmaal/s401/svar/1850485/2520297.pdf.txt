Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.     Medlem af Folketinget Mette Abildgaard (KF) har d. 20. januar 2022 stillet
2022 - 412  følgende spørgsmål nr. S 401 til social- og ældreministeren, som hermed
            besvares.
Doknr.
523583      Spørgsmål nr. S 401:
            ”Mener ministeren, at selvejende og private velfærdstilbud bør blive
Dato        kompenseret en til en af kommunen for deres udgifter til selvtests?”
28-01-2022
            Svar:
            Det er vigtigt at slå ring om ældre og sårbare borgere og beskytte dem mest
            muligt mod smitte med COVID-19, uanset om de er beboere/brugere på
            kommunale eller private/selvejende plejehjem eller sociale tilbud med
            beboere/brugere i risiko for et alvorligt sygdomsforløb.

            Regeringen er derfor indstillet på at finde en ubureaukratisk model, hvor
            private/selvejende plejehjem og sociale tilbud på lige fod med kommunale
            plejehjem og sociale tilbud kan få udleveret gratis selvtest til brug for
            medarbejdere samt besøgende. En sådan model vil kunne træde i stedet for
            det, som gælder nu, hvor private og selvejende tilbud selv skal indkøbe tests
            og derefter rette henvendelse til de relevante kommuner med henblik på
            refusion af udgifterne hertil.

            Vi vil nu gå i dialog med de relevante aktører på området, herunder KL, Dansk
            Erhverv og Selveje Danmark, så vi sammen kan forsøge at finde frem til en
            model, der kan fungere i praksis.

            Med venlig hilsen
            Astrid Krag

                                                                                           1
