                             Klima-, Energi- og Forsyningsudvalget 2021-22
                                                                                Offentligt

Folketingets Lovsekretariat                                                                                            M inis teren
Christiansborg
1240 København K                                                                                                       Dato
                                                                                                                       20. september 2022
                                                                                                                       J nr. 2022 - 3102

Svar på spørgsmål S 1268

Folketingsmedlem Peder Hvelplund (EL) har d. 12. september stillet mig føl-
gende spørgsmål S 1268, som jeg hermed skal besvare.

Spørgsmål S 1268
Hvad er ministerens holdning til, at der i udkast til ny bekendtgørelse om bære-
dygtighed og besparelse af drivhusgasemissioner for biomassebrændsler og fly-
dende biobrændsler til energiformål, m.v. ikke lægges op til at pålægge biogas-
anlæg at udføre totalmålinger af metanudslip?

Svar
For at minimere udslippet af metan fra biogasproduktion er der foreslået ny re-
gulering i udkast til ændring af bekendtgørelse om bæredygtighed og bespa-
relse af drivhusgasemissioner for biomassebrændsler og flydende biobrændsler
til energiformål, m.v. Her lægges op til krav om ekstern anlægsgennemgang,
lækagesøgning og udbedring af kilder til metantab, egenkontrolprogram samt et
punktkildekrav på 1 pct. til hhv. gasmotorer og opgraderingsanlæg. Disse tiltag
vurderes at reducere metanudslippet fra de omfattede anlæg betydeligt. Dette
er en opfølgning på Klimaaftale om grøn strøm og varme af 25. juni 2022.

I reguleringen lægges der ikke op til pålægge biogasanlæg at udføre totalmålin-
ger af metanudslip. Det hænger sammen med, at en kvantificering af totalemis-
sioner ikke vurderes at være praktisk anvendelig i reguleringsøjemed. Totalmå-
linger giver kun et øjebliksbillede af udledningen, og det kræver mange totalmå-
linger på hvert anlæg, hvilket vil give biogasproducenterne ekstraudgifter, inden
de skal foretage udbedringer.

Det betyder imidlertid ikke, at vi ikke skal have udført en ny totalmåling af me-                                      Klim a-, Energi- og
tanudslippet fra biogasproduktionen. Af Klimaaftale om grøn strøm og varme                                             For s yningsministeriet
fremgår det, at DCE (Nationalt Center for Miljø og Energi) forventes at foretage
nye målinger af metanudslippet fra 2025. Der er derfor planlagt en ny måling af                                        Holmens Kanal 20
metantabet fra biogasproduktionen i 2025. Det giver mening at foretage målin-                                          1060 København K
gen to år efter ikrafttrædelsen af de nye regler, fordi det vil give en indikation på
                                                                                                                       T: +45 3392 2800
                                                                                                             Side 1/2  E: kefm@kefm.dk

                                                                                                                       w w w.kefm.dk
effekten af reguleringen. Desuden vil den opdaterede totalmåling give os ny vi-
den om, hvorvidt niveauet af metantab svarer til det, som lægges til grund i kli-
mafremskrivningerne.
Med venlig hilsen
Dan Jørgensen

                                                                                                                                                      Side 2/2
