                                                                                                                       Kulturudvalget 2021-22
                                                                                                                                           Offentligt

                                                                                                                  Kulturministeren

Folketingets Lovsekretariat                                                                                       Kulturministeriet
Christiansborg                                                                                                    Nybrogade 2
1240 København K                                                                                                  1203 København K

                                                                                                                  Tlf  : 33 92 33 70

                                                                                                                  E-mail : kum@kum.dk

                                                                                                                  Web : www.kum.dk

                                                                                                  07. april 2022

Folketingsmedlem Birgitte Bergman (KF) har den 1. april 2022 stillet mig følgende
spørgsmål nr. S 672, som jeg hermed besvarer.

Spørgsmål:

Vil ministeren kommentere artiklen »Ane Halsboe-Jørgensens idé risikerer at gøre ame-
rikanerne meget vrede« på Politikens hjemmeside den 8. februar 2022, herunder hvorvidt
ministeren er enig i eksperternes vurdering af, at det vil være problematisk i forhold til
OECD-aftalen, hvis Danmark indfører en ordning, der indebærer, at streamingtjenester
skal betale 5 pct. af deres omsætning til en pulje?

Svar:

For regeringen er det afgørende, at der i regi af OECD’s Inclusive Framework on BEPS
den 8. oktober 2021 er indgået en historisk aftale om beskatning af den digitale økonomi.
Aftalen skal sikre, at alle selskaber betaler en retfærdig skat og bidrager til fællesskabet
og finansieringen af vores velfærdssamfund.

Regeringen er fuldt ud opmærksom på, at kulturbidraget – som omtalt i Politiken den 8.
februar 2022 – skal være i overensstemmelse med den historiske OECD-aftale.

Skatteministeriet har på nuværende tidspunkt ikke mulighed for at foretage en endelig
vurdering af forholdet mellem kulturbidraget og OECD-aftalen.

OECD-aftalen indeholder en ”stand-still” og ”roll-back” forpligtelse, som forpligter de del-
tagende lande og jurisdiktioner at tilbagerulle, og ikke senere indføre, digitale omsæt-
ningsskatter eller lignende relevante tiltag. Forpligtelsens præcise ordlyd og rækkevidde
er endnu ikke endeligt fastlagt. Det skyldes, at forhandlingerne af den multilaterale kon-
vention, der bl.a. skal implementere OECD-aftalens spor 1 – og som skal indeholde
”stand-still” og ”roll-back” forpligtelsen – endnu ikke er tilendebragt.

Det bemærkes også, at den endelige model for kulturbidraget endnu ikke er fastlagt, da
de politiske forhandlinger herom fortsat pågår.

                                                                                                                  Dok. nr. 36814
Det er dog Skatteministeriets umiddelbare vurdering, at et kulturbidrag som det, der
indgår i udspillet Den demokratiske samtale skal styrkes, ikke vil være i strid med ordly-
den i ”stand-still” og ”roll-back” forpligtelsen.
Der henvises i øvrigt til besvarelsen af SAU-spørgsmål 389 af 15. marts 2022 (alm. del).
Det er også vigtigt for mig at understrege, at der ikke er tale om et forslag, Danmark står
alene med. Der er tale om en ordning, der tager udgangspunkt i AVMS-direktivets art.
13, stk. 2, og vi har allerede set flere andre EU-lande indføre disse finansielle forpligtelser
for streamingtjenesterne. Det er fx tilfældet i Frankrig, som både har indført en bidrags-
sats på 5,15 pct. og en investeringspligt på 20 – 25 pct.
Ane Halsboe-Jørgensen

                                                                               Side 2
