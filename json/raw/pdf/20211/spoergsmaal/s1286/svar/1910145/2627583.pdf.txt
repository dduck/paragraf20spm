                                                                                        Retsudvalget 2021-22
                                                                                                         Offentligt

Folketinget                                                                   Dato:     23. september 2022
Christiansborg                                                                Kontor:   Straffuldbyrdelseskonto-
1240 København K                                                                        ret
DK Danmark                                                                    Sagsbeh:  Hanne Louise Jensen
                                                                              Sagsnr.:  2022-0033-0499
                                                                              Dok.:     2577212

Skriftlig besvarelse af spørgsmål nr. S 1286 fra medlem af Folketinget
Eva Flyvholm (EL):

Hermed sendes skriftlig besvarelse af spørgsmål nr. S 1286, som medlem af
Folketinget Eva Flyvholm (EL) har stillet til justitsministeren den 16. sep-
tember 2022.

Mattias Tesfaye

                  /
                                  Mie Vinkel Sørensen

                                                                              Slotsholmsgade 10
                                                                              1216 København K.

                                                                              T +45 3392 3340
                                                                              F +45 3393 3510

                                                                              www.justitsministeriet.dk
                                                                              jm@jm.dk

                                                                              Side 1/2
Spørgsmål nr. S 1286 fra medlem af Folketinget Eva Flyvholm (EL):
       ”Er ministeren enig i, at det er yderst vigtigt, at Sanjay Shah
       bliver udleveret til retsforfølgelse i Danmark, og at det er noget,
       som regeringen vil kaste sig fuldt og helt ind i at få til at ske?”

Svar:
Jeg er meget enig i, at det er yderst vigtigt, at de formodede gerningsmænd
i udbytteskattesagen bliver udleveret til Danmark, så de kan blive stillet for
en dansk domstol. Fra dansk side vil vi derfor også gøre alt, hvad vi kan for
at understøtte de emiratiske myndigheders behandling af udleveringssagen.
Da Danmark den 17. marts 2022 underskrev udleveringsaftalen mellem
Danmark og de Forenede Arabiske Emirater, var det netop med det formål
at hjælpe den danske straffesag mod de formodede gerningsmænd i udbyt-
teskattesagen på vej. Den konkrete udleveringssag, som der henvises til i
spørgsmålet, er blevet behandlet efter den nationale lovgivning i de For-
enede Arabiske Emirater og ikke efter udleveringsaftalen.
Jeg kan forstå, at anklagemyndigheden i de Forende Arabiske Emirater nu
har appelleret afgørelsen. Det glæder mig meget, og hvis myndighederne i
de Forenede Arabiske Emirater i forbindelse med appelsagen vurderer, at
der er behov for yderligere dokumenter eller oplysninger, står de danske
myndigheder naturligvis til rådighed. Jeg kan i den forbindelse oplyse, at
de danske myndigheder er i dialog med den emiratiske anklagemyndighed
om den videre proces for behandlingen af udleveringssagen.

                                                                                                                                               Side 2/2
