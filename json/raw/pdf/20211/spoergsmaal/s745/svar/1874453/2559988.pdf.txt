                                                                                                        Beskæftigelsesudvalget 2021-22
                                                                                                                                       Offentligt

Folketingets Lovsekretariat                                                                             Beskæftigelsesministeriet
lov@ft.dk                                                                                               Holmens Kanal 20
                                                                                                        1060 København K
Jette Gottlieb
Jette.Gottlieb@ft.dk                                                                                    T +45 72 20 50 00
                                                                                                        E bm@bm.dk
Folketingsmedlem Jette Gottlieb (EL) har den 12. april 2022 stillet følgende                            www.bm.dk
spørgsmål nr. S 745, som hermed besvares.
                                                                                                        CVR 10172748
Spørgsmål nr. S 745:
” Finder ministeren det rimeligt, at forsikrede ledige, som er ansat på ikkefunktio-                    J.nr. 2022 - 3247
nærlignende vilkår, vil få væsentligt ringere muligheder end mere fastansatte for at                    19. april 2022
optjene ret til »beskæftigelsestillæg« på dagpenge, jf. forhandlingerne om Danmark
kan mere I? ”

Svar:

Jeg forstår spørgsmålet således, at der spørges til, om det er rimeligt, at personer,
der løbende skifter mellem beskæftigelse og ledighed, har dårligere vilkår end fast-
ansatte for at optjene ret til beskæftigelsestillæg til dagpengene, som aftalt med Af-
tale om en ny reformpakke for dansk økonomi.

I aftalen er der lagt op til, at indføre et beskæftigelsestillæg på 3.649 kr. om måne-
den (2022-niveau) til den maksimale dagpengesats i de tre første måneder af ledig-
hedsperioden, så den samlede udbetaling fra dagpenge og beskæftigelsestillæg kan
udgøre op til 23.000 kr. om måneden (2022-niveau).

For at være berettiget til beskæftigelsestillægget kræves medlemskab af en a-kasse
i mindst fire sammenhængende år forud for indplacering og to års ustøttet fuldtids-
beskæftigelse inden for de seneste tre år1. Som en del af aftalen indgår, at beskæfti-
gelse før seneste indplacering i dagpengesystemet kan indgå i opfyldelse af be-
skæftigelseskravet, hvis denne beskæftigelse ikke tidligere har dannet grundlag for
et beskæftigelsestillæg.

Det betyder, at det vil være muligt at modtage tillægget uanset, hvordan perioder
med ledighed og beskæftigelse tidsmæssigt fordeler sig i beskæftigelsestillæggets
optjeningsperiode. Personer, der relativt hyppigt veksler mellem beskæftigelse og
ledighed, og som derfor også hyppigere genindplaceres i dagpengesystemet, vil så-
ledes kunne anvende beskæftigelse forud for deres genindplaceringen til optjening

1 Ved indplacering stilles krav om en indkomst på 493.848 kr., hvor der maksimalt kan medregnes 20.577
kr. pr. måned og ved genindplacering gælder et timekrav på 3.848. Opdelingen mellem indkomst og timer
følger af de gældende principper for optjening af ret til dagpenge.
af beskæftigelsestillægget. Dermed vil disse personer have samme mulighed som
fastansatte for at optjene beskæftigelsestillægget forudsat, at de opnår to års fuld-
tidsbeskæftigelse inden for optjeningsperioden. Beskæftigelse før seneste tildeling
af beskæftigelsestillægget kan ikke anvendes til optjeningen af tillægget.
Jeg er ikke enig i præmissen for det stillede spørgsmål, da personer med skiftende
ledigheds- og beskæftigelsesperioder har samme vilkår som fastansatte for at op-
tjene ret til beskæftigelsestillægget. Det, synes jeg, er rimeligt.
Venlig hilsen
Peter Hummelgaard
Beskæftigelsesminister

                                                                                                   2
