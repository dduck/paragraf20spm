                                                                                                  Sundhedsudvalget 2021-22

                                                                                                  Holbergsgade 6       Offentligt
                                                                                                  DK-1057 København K

                                                                                                  T +45 7226 9000
                                                                                                  F +45 7226 9001
                                                                                                  M sum@sum.dk
                                                                                                  W sum.dk

       Folketingets Lovsekretariat                                                                Dato: 29-06-2022
                                                                                                  Enhed: SPOLD
                                                                                                  Sagsbeh.: DEPTLAN
                                                                                                  Sagsnr.: 2208694
                                                                                                  Dok. nr.: 2317651

       Medlem af Folketinget Mette Abildgaard (KF) har den 21. juni 2022 stillet følgende
       spørgsmål nr. S 1061 til sundhedsministeren, som hermed besvares.

       Spørgsmål S 1061:
       ”Hvad er ministerens holdning til, at der i Danmark ikke findes data over, hvor mange
       kvinder der sendes til udredning og behandling for den kvindelige underlivssygdom
       endometriose, og mener ministeren ikke, at dette er nødvendigt at have for at kunne
       hjælpe kvinder til at komme i behandling for underlivssygdommen”

       Svar:
       Den nuværende registreringspraksis på sygehusene indebærer, at der registreres
       med endometriose som diagnose (såkaldt aktionsdiagnose), såfremt diagnosen be-
       kræftes. For patienter, hvor diagnosen afkræftes ved endelig udredning, vil der gene-
       relt ikke være de nødvendige diagnoseoplysninger til identificering i Landspatientregi-
       steret (LPR). Dette er i øvrigt generelt gældende, dvs. at det ikke bare gælder specifikt
       for endometriose.

       Da der samtidig allerede er en betydelig registreringsbyrde på vores sygehuse, mener
       jeg ikke, at det er hensigtsmæssigt at pålægge vores sygehusvæsen mere registrering
       end den eksisterende.

. / .  Jeg kan desuden henvise og henholde mig til min tidligere besvarelse af SUU alm. del

       – spm. 546, hvor det bl.a. fremgår, at

       ”Det er Sundhedsstyrelsens vurdering, at den nuværende organisering af diagnostik,
       udredning og behandling for endometriose overordnet set er relevant og velfunge-
       rende (…)”.

. / .  Jeg har også indhentet supplerende oplysninger fra Danske Regioner vedr. data for

       udredning og behandling af endometriose, som jeg har vedlagt som bilag til oriente-

       ring.

                                    Med venlig hilsen

              Magnus Heunicke / Trine Lasson Andreasen
