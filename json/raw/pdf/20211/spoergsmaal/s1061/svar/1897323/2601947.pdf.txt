                                                                                                          Sundhedsudvalget 2021-22
                                                                                                                                  Offentligt

NOTAT

                                                                                                          24-06-2022
                                                                                                          EMN-2018-00573
                                                                                                          1560337
                                                                                                          Ann Højer Hoffmann

Danske Regioners bidrag til besvarelse af §20 spørgsmål om data for
udredning og behandling af kvinder med endometriose

Sundhedsministeriet har den 21. juni 2022 anmodet Danske Regioner om bi-
drag til besvarelse af følgende §20 spørgsmål.

Hvad er ministerens holdning til, at der i Danmark ikke findes data over, hvor
mange kvinder der sendes til udredning og behandling for den kvindelige under-
livssygdom endometriose, og mener ministeren ikke, at dette er nødvendigt at
have for at kunne hjælpe kvinder til at komme i behandling for underlivssyg-
dommen?

Mere præcist har ministeriet anmodet Danske Regioner om at oplyse, om der i
regionerne findes data over, hvor mange kvinder der sendes til udredning og
behandling for underlivssygdommen endometriose?

Danske Regioner kan oplyse, at der i Landspatientregistret (LPR) er aktivitets-
data for endometriose. Regionerne kan således levere aktivitetsdata for de be-
handlinger, som er foretaget. Derimod kan regionerne ikke levere data om,
hvor mange udredninger og henvisninger, der er foretaget i relation til endo-
metriose, da henvisninger foregår med baggrund i symptomer og ikke konkrete
diagnoser. Det gælder generelt for alle sygdomme i LPR, med få undtagelser, at
det ikke er muligt at se, hvilke symptomer patienterne er blevet henvist med.

I regionernes EPJ-systemer fremgår årsag til en henvisning. Mistanken om en-
dometriose kan fremgå af henvisningen, men er ofte uspecifik i forhold til en
konkret diagnose.

Det er et opmærksomhedspunkt, at LPR kun indeholder en delmængde af be-
handlingerne for endometriose. Dette skyldes bl.a., at kvinder med endome-
triose både kan modtage behandling hos almen praksis, gynækologisk special-

                                                                                                       1
læge og på hospitalet. For praksissektoren eksisterer der ikke en specifik ydel-
seskode for endometriose. I det omfang kvinder med endometriose bliver be-
handlet i praksissektoren, tyder det således på, at det foregår som en ”almin-
delig” konsultation, hvormed det ikke er muligt at adskille fra andre diagnoser.

                                                                                                       2
