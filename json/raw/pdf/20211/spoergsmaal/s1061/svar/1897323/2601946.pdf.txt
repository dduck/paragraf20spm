                                                                                                        Sundhedsudvalget 2021-22

                                                                                        Sundhedsudvalget 202O1f-f2e2ntligt

                                                                                        SUU Alm.del - endeligt svar på spørgsmål 546

                                                                                        Holbergsgade 6       Offentligt

                                                                                        DK-1057 København K

                                                                                        T +45 7226 9000
                                                                                        F +45 7226 9001
                                                                                        M sum@sum.dk
                                                                                        W sum.dk

Folketingets Sundhedsudvalg                                                             Dato: 10-05-2022
                                                                                        Enhed: SPOLD
                                                                                        Sagsbeh.: DEPTLAN
                                                                                        Sagsnr.: 2204730
                                                                                        Dok. nr.: 2244809

Folketingets Sundhedsudvalg har den 16. marts 2022 stillet følgende spørgsmål nr.
546 (Alm. del) til sundhedsministeren, som hermed besvares. Spørgsmålet er stillet
efter ønske fra Mette Abildgaard (KF).

Spørgsmål nr. 546:
”I januar måned i år offentliggjorde Frankrig, at de havde igangsat en national hand-
lingsplan, der skulle bekæmpe underlivssygdommen endometriose. I Danmark er det
estimeret, at omkring 10 pct. af alle kvinder i den fødedygtige alder lider af sygdom-
men, og nogen i så alvorlig grad, at det kræver behandling. Kan ministeren oplyse, om
man fra regeringens side vil overveje muligheden for at udarbejde en lignende natio-
nal handlingsplan i Danmark?”

Svar:
Ministeriet har til brug for min besvarelse af spørgsmålet indhentet bidrag fra Sund-
hedsstyrelsen. I den forbindelse har Sundhedsstyrelsen informeret om følgende, som
jeg kan henholde mig til:

”Baggrund
Endometriose er en tilstand, hvor væv af samme type som slimhinden i livmoderen
(endometrium) også sidder uden for livmoderen. Dette væv kan fx sidde i æggele-
derne, på æggestokkene, bughinden, tarme eller urinblæren. Kvindens hormoner på-
virker endometriosevævet på samme måde som slimhinden inde i livmoderen. Blo-
det, der bliver dannet i endometriosen, kan imidlertid ikke komme ud som menstrua-
tionsblod, og samler sig som små blodcyster i bughulen. Det hyppigste symptom på
endometriose er smerter ved menstruation. Smerterne kan variere fra milde smerter
til stærke og invaliderende smerter.

Årsagen til endometriose er ukendt, men arvelige forhold ser ud til at være af betyd-
ning for forekomsten af sygdommen. Risikoen for at få endometriose er syv gange
større, hvis ens mor eller søster har sygdommen. Det er ikke muligt at forebygge
endometriose, hvilket vanskeliggør bekæmpelse af sygdommen i klassisk forstand,
som det kendes fra visse smitsomme sygdomme.

Behandlingen består af receptfri smertestillende medicin. Hvis dette ikke er tilstræk-
keligt, kan der gives hormonbehandling, enten som p-piller eller anden hormonbe-
handling. I nogle tilfælde er det nødvendigt at behandle med en operation, fx ved en
større cyste på æggestokken, der giver smerter, eller hvis æggelederen bliver klemt
eller lukket af. Normalt er der tale om kikkertkirurgi. Derudover kan der være behov
for hjælp til at blive gravid (fertilitetsbehandling).

Gældende retningslinjer og specialeplan
Dansk Selskab for Obstetrik og Gynækologi (DSOG) har udarbejdet retningslinjer for
diagnostisk, udredning og behandling af endometriose, herunder såvel medicinsk
som kirurgisk behandling. Selskabet er aktuelt ved at udarbejde nye retningslinjer,
som forventes færdige i 2022.
Udredning og behandling af endometriose varetages i specialet gynækologi og obste-
trik på hovedfunktionsniveau, og dermed på alle sygehuse, der varetager specialet
gynækologi og obstetrik. Behandling af svær eller avanceret endometriose foregår på
højt specialiseret niveau i henhold til Sundhedsstyrelsens specialevejledning for Gy-
nækologi og Obstetrik. Rigshospitalet og Århus Universitetshospital er godkendt til
varetagelse af den højt specialiserede funktion, mens Odense Universitetshospital er
godkendt til varetagelse af funktionen i formaliseret samarbejde.
Patienter, der er henvist til diagnostisk undersøgelse, udredning eller behandling på
sygehus, har ret til frit sygehusvalg til alle offentlige sygehuse og enkelte private spe-
cialsygehuse og klinikker. Det betyder, at man som patient selv kan vælge, hvilket of-
fentligt sygehus man vil udredes eller behandles på. Dette gør sig også gældende for
endometriose.
På hjemmesiden ”Mit sygehusvalg” er det muligt at sammenligne sygehuse, som bl.a.
tilbyder smertebehandling i Danmark ud fra fx ventetider og patienttilfredshed. Det
kan understøtte patienter i at gøre brug af deres frie eller udvidede frie sygehusvalg.
Det er Sundhedsstyrelsen vurdering, at den nuværende organisering af diagnostik,
udredning og behandling for endometriose overordnet set er relevant og velfunge-
rende, og der er ikke for nuværende planlagt for udarbejdelse af en handlingsplan for
bekæmpelse af endometriose.”

                                          Med venlig hilsen

                      Magnus Heunicke / Trine Lasson Andreasen

                                                                                                                                              Side 2
