                                             Skatteudvalget 2021-22
                                         Skatteudvalget 202O1f-f2e2ntligt
             SAU Alm.del - endeligt svar på spørgsmål 389

                                                               Offentligt

                               1. april 2022
                               J.nr. 2022 - 2808

Til Folketinget – Skatteudvalget

Hermed sendes svar på spørgsmål nr. 389 af 15. marts 2022 (alm. del). Spørgsmålet er
stillet efter ønske fra Louise Schack Elholm (V).

Jeppe Bruus

             / Nina Legaard Kristensen
Spørgsmål

Vil ministeren i forlængelse af samrådet afholdt den 11. marts 2022, jf. SAU alm. del –
samrådsspørgsmål O, redegøre for, om OECD-aftalen om beskatning af den digitale øko-
nomi af 8. oktober 2021 forhindrer, at Danmark indfører et såkaldt ”kulturbidrag” for stre-
amingtjenester på 5 pct. af tjenesternes omsætning i Danmark som foreslået i regeringens
medieudspil?

Svar

OECD-aftalen om beskatning af den digitale økonomi af 8. oktober 2021 indeholder en
”stand-still” og ”roll-back” forpligtelse, som forpligter de deltagende lande og jurisdiktioner
at tilbagerulle, og ikke senere indføre, digitale omsætningsskatter eller lignende relevante
tiltag. Forpligtelsens præcise ordlyd og rækkevidde er endnu ikke endeligt fastlagt.
Skatteministeriet har ikke mulighed for at foretage en endelig vurdering af forholdet mellem
kulturbidraget og OECD-aftalen om beskatning af den digitale økonomi.
Det skyldes, at forhandlingerne af den multilaterale konvention, der bl.a. skal implementere
OECD-aftalens spor 1 – og som skal indeholde ”stand-still” og ”roll-back” forpligtelsen –
endnu ikke er tilendebragt. Det bemærkes også, at den endelige model for kulturbidraget
endnu ikke er fastlagt, da de politiske forhandlinger herom fortsat pågår.
Regeringen er fuldt ud opmærksom på, at kulturbidraget og andre nationale tiltag skal være
i overensstemmelse med den historiske OECD-aftale.
Som det fremgår af besvarelsen af spørgsmål 246 af 14. januar 2022 (alm. del), er det Skat-
teministeriets umiddelbare opfattelse, at et kulturbidrag som det, der indgår i udspillet Den
demokratiske samtale skal styrkes, ikke vil være i strid med ordlyden i ”stand-still” og ”roll-
back” forpligtelsen i OECD-aftalen.
Der henvises i øvrigt til besvarelsen af spørgsmål 247 af 14. januar 2022 (alm. del) og
spørgsmål 128 af 29. november 2021 (alm. del).

                                                                                                                                                                                   Side 2 af 2
