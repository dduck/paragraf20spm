                                                                                       Sundhedsudvalget 2021-22

                                                                                       Holbergsgade 6       Offentligt
                                                                                       DK-1057 København K

                                                                                       T +45 7226 9000
                                                                                       F +45 7226 9001
                                                                                       M sum@sum.dk
                                                                                       W sum.dk

Folketingets Lovsekretariat                                                            Dato: 07-07-2022
                                                                                       Enhed: PSYK
                                                                                       Sagsbeh.: SUMLPE
                                                                                       Sagsnr.: 2209120
                                                                                       Dok. nr.: 2326891

Medlem af Folketinget Maja Torp (V) har den 29. juni 2022 stillet følgende spørgsmål
nr. S 1094 til sundhedsministeren, som hermed besvares.

Spørgsmål S 1094:
”Er bestemmelserne i autorisationslovens § 41 ved at blive umoderne, når det i dag
er muligt at iværksætte langtidsvirkende opioidsubstitutionsbehandling, hvor medici-
nen ikke kan misbruges eller videresælges?”

Begrundelse:
”Der er en gruppe af mennesker med opioidafhængighed, ofte startet på baggrund af
en smerteproblematik, som ikke ser sig selv som misbrugere, og som finder det
stærkt stigmatiserende at skulle møde op på et misbrugscenter for at få hjælp til me-
dicinsk behandling af opioidafhængighed.”

Svar:
Autorisationslovens § 41 omhandler ordination af afhængighedsskabende lægemidler
som led i stofmisbrugsbehandling. Bestemmelsen er ikke til hinder for, at andre læger
end dem, der er ansat på misbrugscentre, kan ordinere afhængighedsskabende læge-
midler i anden sammenhæng. Bestemmelsen er således ikke til hinder for, at fx en
praktiserende læge, som har ordineret smertestillende medicin til en patient, som er
blevet afhængig af medicinen, behandler denne afhængighed.

                                          Med venlig hilsen

                            Magnus Heunicke / Lars Petersen
