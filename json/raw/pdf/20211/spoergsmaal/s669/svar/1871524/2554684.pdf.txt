                                                                                        Retsudvalget 2021-22
                                                                                                         Offentligt

Folketinget                                                                   Dato:     5. april 2022
Lovsekretariatet                                                              Kontor:   Politikontoret
Christiansborg                                                                Sagsbeh:  Ted Rosenbaum
1240 København K                                                              Sagsnr.:  2022-0033-0452
DK Danmark                                                                    Dok.:     2389186

Besvarelse af spørgsmål nr. S 668 fra medlem af Folketinget Peter
Skaarup (DF)

Hermed sendes besvarelse af spørgsmål nr. S 668, som medlem af Folketin-
get Peter Skaarup (DF) har stillet til justitsministeren den 31. marts 2022.

Nick Hækkerup

                  /
                                      Thomas Højgaard

                                                                              Slotsholmsgade 10
                                                                              1216 København K.

                                                                              T +45 3392 3340
                                                                              F +45 3393 3510

                                                                              www.justitsministeriet.dk
                                                                              jm@jm.dk

                                                                              Side 1/2
Spørgsmål nr. S 668 fra medlem af Folketinget Peter Skaarup (DF):

       ”Mener ministeren, at det er rimelige arbejdsforhold, at betjente
       ikke selv kan/må vælge, om de ønsker at bære vest under deres
       arbejde, jf. artiklen ”Betjente frygter bandernes kugler – men må
       ikke gå med vest: 'Min familie er fuldstændig uforstående'”
       bragt på www.BT.dk den 26. marts 2022, og agter ministeren
       fremover at lade det være op til den lokale politiledelse at træffe
       en sådan beslutning?”

Svar:

Politiet yder hver eneste dag en stor indsats for at sikre danskernes tryghed
og sikkerhed. På alle årets dage er vores politibetjente klar til at rykke ud til
skyderier, røverier, slagsmål og bandeopgør, og vi oplever desværre, at visse
kriminelle er meget voldsparate.

Derfor ligger det mig også meget på sinde, at betjentene skal have de ram-
mer og redskaber, der gør, at de kan føle sig trygge og sikre, når de går på
arbejde for at modvirke, opklare og standse kriminalitet. Samtidig skal vi
dog passe på, at vi ikke inde fra Christiansborg tror, at vi kan og skal styre
alting i detaljen, da vi politikere ikke nødvendigvis har de rette forudsætnin-
ger for at fastsætte detaljerede regler om f.eks. politiets brug af letveste.

Rigspolitiet har oplyst, at der er udarbejdet retningslinjer for brug af letvest.
Det fremgår bl.a. heraf, at det som udgangspunkt er op til den lokale politi-
kreds at beslutte, hvorvidt letvest skal bæres.

Det er min forventning, at der i politikredsene altid er plads til en god dialog
mellem ledelsen, den faglige organisation og medarbejderne, og det gælder
naturligvis også i forhold til anvendelse af letveste. Samtidig er det også min
forventning, at politiet i forbindelse med udarbejdelse af retningslinjer om
brug af veste i politiet inddrager alle relevante hensyn.

Rigspolitiet har understreget, at de enkelte politikredse er meget optagede
af at sikre deres medarbejderes sikkerhed og arbejdsforhold, når de går på
arbejde.

                                                                                                                                               Side 2/2
