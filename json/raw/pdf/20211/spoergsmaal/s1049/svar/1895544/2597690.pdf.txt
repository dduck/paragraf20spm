Folketingets Lovsekretariat  Klima-, Energi- og Forsyningsudvalget 2021-22
Christiansborg                                                                  Offentligt
1240 København K
                                            Ministeren
                                            Dato
                                            22. juni 2022
                                            J nr. 2022-1484

Folketingsmedlem Rasmus Helveg Petersen (RV) har d. 15. juni 2022 stillet mig
følgende spørgsmål S 1049, som jeg hermed skal besvare.

Spørgsmål nr. S 1049
Hvordan mener ministeren, at det passer ind i regeringens udspil »Danmark kan
mere II«, der bl.a. handler om at gøre Danmark uafhængig af russisk gas, at rege-
ringen ikke ønsker at hjælpe virksomhederne med at konvertere væk fra gasfyring
og over til fjernvarme eller decentral biomassefyring, hvis der ikke umiddelbart kan
påvises en energieffektiviseringsgevinst? (Spm. nr. S 1049)

Svar
Ruslands invasion af Ukraine kan medføre et strukturelt skifte gennem fx samhand-
len med Rusland, herunder en reduktion i anvendelsen af gas. Der vil alt andet lige
medføre, at virksomhederne vil skulle omstille sig til den nye situation.

Danmark har allerede et af verdens grønneste gassystemer. Omkring en fjerdedel
af vores gasforbrug er i dag dækket af grøn gas. Med Danmark kan mere II frem-
lægger regeringen en ambition om, at vi skal være 100 pct. forsynet med grøn gas
senest i 2030.

Regeringen ønsker at gøre os uafhængige af russisk gas hurtigst muligt. Det vil
styrke vores nationale sikkerhed. Derfor lægger regeringen endvidere med Dan-
mark kan mere II op til at tage yderligere skridt for at udfase naturgassen og under-
støtte en øget produktion af grønne alternativer til den fossile naturgas.

Med udspil til en grøn skattereform lægger regeringen endvidere op til at indføre en   Klima-, Energi- og
højere og mere ensartet afgift på CO2, der vil give danske virksomheder klare, lang-   Forsyningsministeriet
sigtede rammer for investeringer i den grønne omstilling. Regeringen ønsker samti-
dig at prioritere knap 7 mia. kr. frem mod 2030, der skal hjælpe danske virksomhe-     Holmens Kanal 20
der med at omstille sig til en ny grøn virkelighed.                                    1060 København K

Hertil understøttes den grønne omstilling af industrien allerede igennem en række      T: +45 3392 2800
eksisterende støttemuligheder som fx Erhvervspuljen og de allerede afsatte midler      E: kefm@kefm.dk

                                                                                       www.kefm.dk
                                                                                                      Side 1/2
til CCS. Energistyrelsen har endvidere igangsat en indsats med vejledning til de
ikke-beskyttede gaskunder om mulighederne for at søge tilskud til konverteringer
væk fra gas via Erhvervspuljen. Erhvervspuljen giver mulighed for at søge om til-
skud til konvertering fra fossil til vedvarende energi som decentral varmekilde som
fx skifte fra gas eller olie til eldrevne varmepumper.
Endelig har regeringen igennem af klimapartnerskaberne og Grønt Erhvervsforum
etableret et stærkt samarbejde med erhvervslivet om den grønne omstilling.
Med venlig hilsen
Dan Jørgensen

                                                                                                                                                                Side 2/2
