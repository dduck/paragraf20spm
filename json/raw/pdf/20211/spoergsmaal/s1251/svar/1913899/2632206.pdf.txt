                                                                                                    Skatteudvalget 2021-22
                                                                                                                        Offentligt

                                                                                     4. oktober 2022
                                                                                     J.nr. 2022 - 8482

Til Folketingets Lovsekretariat

Hermed sendes svar på spørgsmål S 1251 af 9. september 2022, indleveret af Eva Kjer
Hansen (Venstre).

Jeppe Bruus

             / Lene Skov Henningsen
Spørgsmål

Vil ministeren fritage de boligejere, der har modtaget døde links til ændring af deklaratio-
nen for deres ejendomsvurdering, for klagegebyret på 1.100 kr. og samtidig afvige fra at
kræve, at fejlen i vurderingen skal være mere end 20 procent, når nu de berørte boligejere
ikke er blevet tilstrækkeligt oplyst om fristen på 30 dage for ændringer?

Svar

Jeg vil gerne understrege, at det er rigtig ærgerligt, at nogle borgere har fået en meddelelse
med et dødt link, som har ført til, at de pågældende borgere ikke har fået adgang til deres
deklarationsmeddelelse, hvor det fremgik, at der var en 4 ugers frist for indsigelser.
Jeg kan godt forstå, at folk synes, at det virker urimeligt og rodet. Skatteministeriet er i
øjeblikket ved at se på, hvordan vi kan hjælpe de berørte borgere. Jeg er om nødvendigt
klar til at lovgive. Folk skal opleve, at tingene i vores samfund er retfærdige.
Jeg har bedt Vurderingsstyrelsen om at undersøge, hvilke muligheder der er for at hjælpe
de borgere, der er kommet i klemme i deklarationsprocessen i forbindelse med udsen-
delse af de første nye ejendomsvurderinger.
Det er Vurderingsstyrelsens vurdering, at der er tale om et begrænset antal borgere, der er
ramt af problemet med ”døde links”. Indtil videre er jeg blevet oplyst om, at ca. 90 bolig-
ejere har henvendt sig til Vurderingsstyrelsen om problemet. Vurderingsstyrelsen er i dia-
log med de borgere, der på nuværende tidspunkt har henvendt sig om problemet.
Der er i øvrigt rettet op på problemet med fremadrettet virkning, så alle borgere i fremti-
den får tydelig besked i deres e-boks-notifikation om, at de kan komme med indsigelser
inden for fire uger, og at de kan få adgang til deres data, deklaration og vejledning i øvrigt
på Vurderingsportalen.dk. Desuden har man taget forholdsregler i det bagvedliggende it-
system, så risikoen for døde links fremadrettet mindskes.
Når man starter et stort nyt system, vil man uundgåeligt støde på ting undervejs, der skal
justeres. Dette var da også en af årsagerne til, at vi valgte at starte gradvist op med udsen-
delserne.

                                                                                                                                                                                   Side 2 af 2
