                                                                                         Retsudvalget 2021-22
                                                                                                          Offentligt

Folketinget                                                                    Dato:     1. februar 2022
Lovsekretariatet                                                               Kontor:   Kontoret for Organiseret
Christiansborg                                                                           Kriminalitet
1240 København K                                                               Sagsbeh:  Rikke Petersen Faaborg
DK Danmark                                                                     Sagsnr.:  2022-0033-0441
                                                                               Dok.:     2299612

Besvarelse af spørgsmål nr. S 382 fra medlem af Folketinget Peter
Skaarup (DF)

Hermed sendes besvarelse af spørgsmål nr. S 382, som medlem af Folketin-
get Peter Skaarup (DF) har stillet til justitsministeren den 24. januar 2022.

Nick Hækkerup

                  /
                                    Niklas V. Johansen

                                                                               Slotsholmsgade 10
                                                                               1216 København K.

                                                                               T +45 3392 3340
                                                                               F +45 3393 3510

                                                                               www.justitsministeriet.dk
                                                                               jm@jm.dk

                                                                               Side 1/3
Spørgsmål nr. S 382 fra medlem af Folketinget Peter Skaarup (DF):

       ”Vil ministeren tilkendegive sin holdning til den seneste tids
       mange skyderier og i forlængelse heraf oplyse, hvad regeringen
       påtænker at gøre for at forhindre bandekrige, herunder om rege-
       ringen har til hensigt at forbyde en række bander?”

Svar:

Jeg vil gerne slå helt fast, at bekæmpelsen af bandernes hensynsløse krimi-
nalitet er en meget vigtig prioritet for regeringen. Vi skal aldrig acceptere,
at en flok forhærdede forbrydere skaber utryghed blandt almindelige dan-
skere med vold og kriminalitet, og regeringen er villig til at gå meget langt
i kampen mod banderne.

Det, vi har været vidne til i København og Københavns omegn i den seneste
tid, er fuldstændig uacceptabelt. Skyderier på åben gade må aldrig blive en
del af hverdagen i Danmark. Det hører ingen steder hjemme, og det skal
stoppes.

Når det kommer til kampen mod de kriminelle grupperinger, skal vi bruge
alle de redskaber, vi har til rådighed. Derfor skal det selvfølgelig også på
baggrund af Højesterets dom i LTF-sagen undersøges, om der er mulighed
for at indlede opløsningssager mod andre kriminelle bandegrupperinger, og
hvis myndighederne finder grundlag for yderligere sager, så er det selvsagt
noget, regeringen ser positivt på.

Samtidig er det afgørende, at politiet fastholder et massivt pres på banderne
og følger udviklingen tæt. For selv om politiet vurderer, at forbuddet mod
LTF har været med til at svække LTF markant, så løser det ikke problemet
med de enkelte kriminelle medlemmer.

Det pres på banderne har vi i fællesskab været med til at sikre gennem ban-
depakkerne, og derudover har regeringen allerede præsenteret en lang række
initiativer til at styrke trygheden og sikkerheden i Danmark.

Først og fremmest har vi med flerårsaftalen for politiet og anklagemyndig-
hedens økonomi styrket dansk politi markant, bl.a. med en ny stærk national
efterforskningsenhed, som skal styrke efterforskningen og opklaringen af
blandt andet bandekriminalitet. Og med trygheds- og sikkerhedsudspillet fra

                                                                                                                                               Side 2/3
2019 har politiet fået flere og bedre redskaber til at fremme danskernes tryg-
hed og sikkerhed. Vi har indført midlertidig grænsekontrol mod Sverige og
styrket politiets indsats mod den grænseoverskridende organiserede krimi-
nalitet fra Sverige, og senest lancerede vi i november udspillet ”Et tryggere
Danmark”, som sætter markant ind over for dem, der begår kriminalitet og
skaber utryghed.
Den brutale bandekriminalitet skal bekæmpes benhårdt, og jeg kan garan-
tere, at vi ikke har set det sidste initiativ fra regeringens side, når det kommer
til at bekæmpe bandernes skruppelløse kriminalitet.

                                                                                                                                               Side 3/3
