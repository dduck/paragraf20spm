                                                                                       Transportudvalget 2021-22
                                                                                                               Offentligt

Folketinget                                                                  Dato:     19. september 2022
Lovsekretariatet                                                             Kontor:   Kontoret for Organiseret
Christiansborg                                                                         Kriminalitet
1240 København K                                                             Sagsbeh:  Simon Holmelund Lange
DK Danmark                                                                   Sagsnr.:  2022-0033-0492
                                                                             Dok.:     2535517

Besvarelse af spørgsmål nr. S 1143 fra medlem af Folketinget Niels
Flemming Hansen (KF)

Hermed sendes besvarelse af spørgsmål nr. S 1143, som medlem af Folke-
tinget Niels Flemming Hansen (KF) har stillet til justitsministeren den 11.
august 2022.

Mattias Tesfaye

                  /
                                    Niklas V. Johansen

                                                                             Slotsholmsgade 10
                                                                             1216 København K.

                                                                             T +45 3392 3340
                                                                             F +45 3393 3510

                                                                             www.justitsministeriet.dk
                                                                             jm@jm.dk

                                                                             Side 1/2
Spørgsmål nr. S 1143 fra medlem af Folketinget:
       ” Hvordan har ministeren i sinde at afhjælpe trafikken ved den
       dansk-tyske grænse, så især pendlere kan opleve en kortere rej-
       setid?”

Svar:
Jeg har fuld forståelse for, at grænsekontrollen skaber frustrationer for nogle
– ikke mindst for mennesker, der arbejder i grænselandet. Men som regerin-
gen den 13. april 2022 meddelte EU-Kommissionen i forbindelse med den
seneste genindførelse af midlertidig grænsekontrol, er det regeringens sam-
lede vurdering, at grænsekontrollen fortsat er nødvendig. Det handler om, at
både militante islamister og organiserede kriminelle er i stand til at udnytte
den frie bevægelighed inden for Schengen-området, og disse udgør fortsat
en betydelig trussel mod vores offentlige orden og interne sikkerhed.
Når det er sagt, skal grænsekontrollen naturligvis foregå på den mest hen-
sigtsmæssige og smidige måde, så kontrollen ikke skaber unødig gene for
den enkelte borger. Jeg ved, at politiet tilrettelægger og løbende tilpasser
kontrollen ud fra lokale forhold, efterretninger og trafikmønstre. Jeg har i
den forbindelse tillid til, at politiet benytter alle de redskaber, som politiet
har til rådighed, for at sikre, at grænsekontrollen gennemføres så skånsomt
for den enkelte borger som muligt.

                                                                                                                                               Side 2/2
