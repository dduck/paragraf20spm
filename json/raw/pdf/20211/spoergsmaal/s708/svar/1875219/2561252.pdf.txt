                                                                                        Sundhedsudvalget 2021-22

                                                                                        Holbergsgade 6       Offentligt
                                                                                        DK-1057 København K

                                                                                        T +45 7226 9000
                                                                                        F +45 7226 9001
                                                                                        M sum@sum.dk
                                                                                        W sum.dk

Folketingets Lovsekretariat                                                             Dato: 20-04-2022
                                                                                        Enhed: SOA
                                                                                        Sagsbeh.: DEPJBS
                                                                                        Sagsnr.: 2205730
                                                                                        Dok. nr.: 2219724

Medlem af Folketinget Kirsten Normann Andersen (SF) har den 7. april 2022 stillet
følgende spørgsmål nr. S 708 til sundhedsministeren, som hermed besvares.

Spørgsmål S 708:
”Mener ministeren, at kommunerne er blevet tilstrækkeligt kompenseret for de eks-
tra sundhedsudgifter, der over tid er gledet ud til kommunerne i tak med de stadig
kortere indlæggelsestider og det stigende antal ældre og kronikere? ”

Svar:
Det ligger mig meget på sinde, at sundhedsvæsenet som helhed har den nødvendige
finansiering. Derfor har denne regering med de seneste tre aftaler om kommunernes
og regionernes økonomi løftet velfærden med samlet 8,6 mia. kr., fordelt på 4,6 mia.
kr. til kommunerne og 4,0 mia. kr. til regionerne. Regeringen vil også fremover sikre
at pengene følger med, når der bliver flere børn og ældre.

Med udspil til sundhedsreformen foreslår regeringen samtidig at investere i netop
den kommunale indsats på sundhedsområdet med en national kvalitetsplan. Konkret
har regeringen med udspillet afsat midler til at løfte indsatsen i kommunerne for bor-
gere med kroniske sygdomme samt til at styrke de kommunale akuttilbud.

                                          Med venlig hilsen

                        Magnus Heunicke / Jens Bruun Sundtoft
