                  Udlændinge- og Integrationsudvalget 2021-22
                                                                   Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Torsten Gejl (ALT) har den 31. maj 2022 stillet følgende           7. juni 2022
spørgsmål nr. S 986 til udlændinge- og integrationsministeren, som hermed besva-
res.                                                                                     Udlændinge- og
                                                                                         Integrationsministeriet
Spørgsmål S 986:
                                                                                         Slotsholmsgade 10
Vil ministeren overveje at implementere en mekanisme, der sikrer, at anbragte            1216 København K
børn modtager vejledning vedrørende ansøgning om dansk statsborgerskab, når de
bliver 16 år?                                                                            Tel.      6198 4000

Svar:                                                                                    Mail      uim@uim.dk
1. Jeg kan oplyse, at der vejledes om reglerne for erhvervelse af dansk statsborger-
skab på Udlændinge- og Integrationsministeriets hjemmeside.                              Web       www.uim.dk

Det er endvidere muligt for borgere og partsrepræsentanter at kontakte Udlæn-            CVR-nr. 36977191
dinge- og Integrationsministeriet direkte enten skriftligt eller telefonisk, hvis der
ønskes yderligere mere konkret vejledning om reglerne for erhvervelse af dansk           Sags nr.  2022 - 7894
statsborgerskab, herunder om børns muligheder for at blive danske statsborgere.          Akt-id    2000755

2. For så vidt angår naturalisation af børn skal jeg bemærke, at udgangspunktet er,
at børn naturaliseres som bipersoner til en forælder, der er optaget på et lovforslag
om indfødsrets meddelelse, jf. § 6, stk. 2, i indfødsretsloven.

Der er et krav, at barnet er ugift, under 18 år, bosat her i riget og opfylder det
samme vandelskrav, som der stilles over for forælderen, jf. § 6, stk. 2, jf. § 5 stk. 1
og 2, i indfødsretsloven. Det er efter samme bestemmelser også et krav, at foræl-
deren har del i forældremyndigheden over barnet, og at den anden forælder sam-
tykker, hvis denne har del i forældemyndigheden. Det bemærkes hertil, at foræl-
drene som udgangspunkt bevarer forældremyndigheden under deres barns anbrin-
gelse uden for hjemmet.

Såfremt et barn ikke har mulighed for at blive dansk statsborger som biperson til
en forælder, kan barnet som hovedregel først erhverve dansk statsborgerskab efter
det fyldte 18. år, hvor betingelserne i cirkulæreskrivelse nr. 9461 af 17. juni 2021
om naturalisation skal være opfyldt.

Side 1/2
Det fremgår dog af kapitel 4 i cirkulæreskrivelsen om naturalisation, at visse adop-
tivbørn, børn født uden for ægteskab af en udenlandsk mor og en dansk far efter
den 11. oktober 1993, samt statsløse børn født i Danmark kan optages på et lov-
forslag om indfødsrets meddelelse som hovedperson. Herudover fremgår det af
cirkulæreskrivelens § 18, at børn, som ikke er omfattet heraf, kan optages på et
lovforslag om indfødsrets meddelelse som hovedperson, hvis de ikke har mulighed
for at erhverve dansk statsborgerskab som biperson til en forælder, der er optaget
på et lovforslag om indfødsrets meddelelse. Det kan for eksempel være i situatio-
ner, hvor begge forældre er blevet danske, men barnet ikke er blevet dansk som
biperson til en af forældrene, eller hvor forældrene ikke opholder sig her i landet.

I det omfang anbragte børn opfylder betingelserne i bestemmelserne i kapitel 4, vil
de kunne optages direkte på et lovforslag som hovedpersoner. Det bemærkes, at
børn, der optages som hovedperson efter cirkulæreskrivelsens § 18, som udgangs-
punkt skal opfylde de almindelige betingelser for at blive optaget på et lovforslag
om indfødsrets meddelelse. Der er dog – afhængigt af barnets alder – lempede reg-
ler i forhold til bl.a. danskkundskaber og kravet om en bestået indfødsretsprøve.

Det bemærkes endvidere, at det særligt for anbragte børn gælder, at Udlændinge-
og Integrationsministeriet efter fast praksis forelægger sager for Folketingets Ind-
fødsretsudvalg, hvor barnet er anbragt uden for hjemmet, og hvor barnet ikke op-
fylder kravet i cirkulæreskrivelsens § 18 om, at barnet ikke må kunne opnå dansk
statsborgerskab som biperson til en af forældrene. Det er en betingelse for fore-
læggelse, at anbringelsen forventes at vare barndommen ud, og som udgangspunkt
også at forældrene samtykker til, at barnet bliver dansk.

Sagen forelægges for Indfødsretsudvalget med henblik på udvalgets stillingtagen
til, om barnet kan meddeles dispensation fra kravet om ikke at kunne erhverve
dansk statsborgerskab som biperson til en af forældrene samt evt. andre betingel-
ser, som barnet ikke opfylder.

3. Jeg ser på den baggrund ikke noget behov for at ændre Udlændinge- og Integra-
tionsministeriets regler og praksis i forhold til vejledningen af anbragte børn.

Jeg kan ikke udtale mig om forhold uden for mit ressortområde, herunder ikke om
kommunernes pligt til at vejlede anbragte børn og andre borgere.

Kaare Dybvad Bek

                  /
                               Christina Lilliecreutz Fløystrup

Side 2/2
