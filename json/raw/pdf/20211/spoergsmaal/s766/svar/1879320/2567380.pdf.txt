                                                                                          Retsudvalget 2021-22
                                                                                                           Offentligt

Folketinget                                                                     Dato:     29. april 2022
Retsudvalget                                                                    Kontor:   Politikontoret
Christiansborg                                                                  Sagsbeh:  Emilie Glismand
1240 København K                                                                Sagsnr.:  2022-0030-7456
DK Danmark                                                                      Dok.:     2398884

Besvarelse af spørgsmål nr. 779 (Alm. del) fra Folketingets Retsudvalg

Hermed sendes besvarelse af spørgsmål nr. 779 (Alm. del), som Folketin-
gets Retsudvalg har stillet til justitsministeren den 7. april 2022. Spørgsmå-
let er stillet efter ønske fra Preben Bang Henriksen (V).

Nick Hækkerup

                  /
                                     Thomas Højgaard

                                                                                Slotsholmsgade 10
                                                                                1216 København K.

                                                                                T +45 3392 3340
                                                                                F +45 3393 3510

                                                                                www.justitsministeriet.dk
                                                                                jm@jm.dk

                                                                                Side 1/2
Spørgsmål nr. 779 (Alm. del) fra Folketingets Retsudvalg:

       ”Vil Ministeren redegøre for, hvordan det går med etablering af
       de kommunale tryghedsvagter, der var et væsentligt led i aftalen
       om politiets og anklagemyndighedens økonomi 2021-2013?”

Svar:

Kommunale tryghedsvagter er et blandt mange initiativer fra flerårsaftalen
for politiets og anklagemyndighedens økonomi 2021-2023, som Venstre har
valgt at stå udenfor. Det fremgår i den forbindelse af flerårsaftalen, at afta-
leparterne er enige om, at der skal etableres en forsøgsordning, der løber i
aftaleperioden, hvor kommunerne får bedre mulighed for at anvende vagter,
vægtere og eventuelt ny teknologi, der kan supplere politiets arbejde med at
opretholde ro og orden. Det fremgår endvidere af aftaleteksten, at det vil
være op til den enkelte kommune, om kommunen vil gøre brug af ordnin-
gen.

En forsøgsordning med kommunale tryghedsvagter forudsætter en ændring
af vagtvirksomhedsloven. Jeg præsenterede i foråret 2021 forligskredsen for
et bud på rammerne for en forsøgsordning, som forligskredsen sidenhen har
haft drøftelser om gentagne gange i løbet af 2021 og 2022 med henblik på
at opnå fælles enighed.

Det har indtil videre ikke været muligt for forligskredsen at finde et fælles
kompromis om en model for tryghedsvagterne. Det er særligt spørgsmålet
om tryghedsvagternes beføjelser, der har været genstand for drøftelser i for-
ligskredsen. Derfor har jeg været nødsaget til at udskyde lovforslaget om
forsøgsordningen til folketingssamlingen 2022-2023. Udsættelsen af lov-
forslaget vil betyde, at tryghedsvagterne tidligst vil kunne implementeres i
sommeren 2023, hvis det lykkes at finde et kompromis i den kommende
folketingssamling.

Jeg havde naturligvis gerne set, at tryghedsvagterne var kommet på gaden
til sommer, men det bliver desværre ikke muligt nu, hvor forligskredsen ikke
har kunnet nå til enighed om et kompromis. Jeg vil dog fortsætte arbejdet
med at finde en model, der kan opnå tilslutning i forligskredsen, således at
vi forhåbentlig kan få et lovforslag klar til næste folketingssamling.

                                                                                                                                               Side 2/2
