Folketingets Miljø- og Fødevareudvalg                                                                           Miljø- og Fødevareudvalget 2021-22
Christiansborg                                                                                                Miljø- og Fødevareudvalget 202O1f-f2e2ntligt
1240 København K                                                                                 MOF Alm.del - endeligt svar på spørgsmål 134

                                                                                                                                                   Offentligt

                                                                                                        Den 29. november 2021

Miljøministerens besvarelse af spørgsmål nr. 134 (MOF alm. del) stillet 5. november 2021 efter ønske
fra Torsten Schack Pedersen (V).

Spørgsmål nr. 134
”Vil ministeren oplyse, om man har til hensigt at undersøge muligheden for at regulere sælbestanden i
Østersøen, som man gør i øvrige skandinaviske lande?”

Svar
Der findes to arter af sæler i Danmark - gråsæl og spættet sæl. Sælerne i den centrale Østersø omkring
Bornholm er primært gråsæl. Det antages derfor, at spørgsmålet omhandler gråsælen.

Bestanden af gråsæl i Østersøen deles med de øvrige Østersølande og er særligt udbredt i Sverige, hvor
bestanden vurderes at udgøre mere end 20.000 dyr. Sverige vurderede i 2019, at den svenske andel af
bestanden af gråsæl i Østersøen er i gunstig tilstand under habitatdirektivet. Den danske andel af bestanden
vurderes stærkt ugunstig. Grundet vurderingen af gunstig tilstand i Sverige, er det under rammerne af
habitatdirektivet muligt i et vist omfang at regulere bestanden af gråsæl i svensk farvand. Der er ikke samme
mulighed for regulering i Danmark, da den danske del af bestanden er i ugunstig bevaringstilstand.

I Norge er der kvote på blandt andet gråsæl. Norge har store bestande af gråsæl, men er ikke omfattet af
EUs habitatdirektivet, og dermed ikke underlagt samme EU regler for forvaltning af sæler.

Jeg kan i øvrigt henvise til besvarelse af MOF alm. del nr. 20 og 78, som ligeledes handler om håndtering af
bestanden af gråsæl i Østersøen.

Lea Wermelin                           /  Katrine Nissen

Miljøministeriet • Slotsholmsgade 12 • 1216 København K
Tlf. 38 14 21 42 • Fax 33 14 50 42 • CVR 12854358 • EAN 5798000862005 • mim@mim.dk • www.mim.dk
