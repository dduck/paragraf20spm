                                                                             Erhvervsudvalget 2021-22
                                                                                                    Offentligt

Spørgsmål nr. S 1264
§ 20-spørgsmål til skriftlig besvarelse

Til:         Erhvervsministeren
Dato:        9. september 2022
Stillet af:  Maja Torp (V)

Er ministeren enig med Søfartsstyrelsen i, at AIS 2.0 (også kendt som VDES)
ikke er internationalt anerkendt?
(Spm. nr. S 1264).

Begrundelse
I ministerens svar på § 20-spørgsmål S 1179 fremgår det af svaret, at
Søfartsstyrelsen påpeger, at VDES-teknologien endnu ikke er anerkendt
internationalt, hvilket er en forudsætning for, at systemet kan anvendes i
skibene.AIS 2.0 (også kendt som VDES) er allerede en international standard
specificeret af FN’s tele-organisation ITU, beskrevet i Recommendation
M.2092-1. Teknologien blev tildelt egne radiofrekvenser på ITU’s
verdenskongres i 2019, hvilket skete i enighed imellem alle FN’s
medlemslande. IMO’s Maritime Safety Committee vedtog på møde nr. 103 i
2021 at påbegynde arbejdet med at gøre VDES obligatorisk.

Svaret bedes sendt elektronisk til spørgeren på maja.torp@ft.dk,
martin.eskildsen@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                             Side 1 | 1
