                                                            Klima-, Energi- og Forsyningsudvalget 2021-22
                                                                            (2. omtryk - 11-03-2022 - Omtrykt)
                                                                                                               Offentligt

Spørgsmål nr. S 588
§ 20 – spørgsmål til mundtlig besvarelse den 30. marts 2022

Til:         Klima-, energi- og forsyningsministeren
Dato:        11. marts 2022
Stillet af:  Katarina Ammitzbøll (KF)
2. OMTRYK:   (ændret besvarelsesdato, den 11. marts 2022).

Hvad er ministerens holdning til mulige konsekvenser for udbygning af de
vedvarende energikilder (VE), hvis Danmark bliver et af de dyreste EU-lande
at etablere VE i, ifølge nye vurderinger?
(Spm. nr. S 588).

Begrundelse
Netselskaberne og Energinet har netop anmeldt deres nye tarifmodeller,
som, hvis de godkendes af forsyningstilsynet i uændret form, vil bringe
prisen for en nettilslutning, af et VE-anlæg, op omkring 1 mio. kr. pr. MW
visse steder, jf. https://pro.ing.dk/gridtech/artikel/1-mio-kr-pr-mw-nye-priser-
tilslutning-af-ve-er-offentliggjort#comments. Der lægges op til, at det skal
koste op mod 1 mio. kr./MW at tilslutte ny VE-produktion. Til sammenligning
vurderede Ea Energianalyse sidste år, at et øget tilslutningsbidrag på 1 mio.
kr./MW ville reducere den forventede udbygning af solkraft fra 16 GW til 3
GW i 2030. En tilsvarende effekt, må ligeledes forventes på vindområdet. I
det omfang man ikke ønsker en yderligere opbremsning af VE-udbygningen,
så kunne der være ræson i at afdække, hvorvidt de anmeldte tarifmodeller
rent faktisk afspejler de politiske intentioner, samt forsøge at indhente
investeringsefterslæbet i elnettet. At investeringsefterslæbet i elnettet har
vokset sig stort, er blevet dokumenteret talrige gange det seneste årti. Se
endvidere også artiklen: https://www.altinget.dk/forsyning/artikel/forsynings-
direktoer-hvis-vi-skal-naa-klimamaalene-kraever-det-et-kvantespring-i-
udviklingen-af-vores-elnet.

På Folketingets formands vegne
Lovsekretariatet

                                                                                  Side 1 | 1
