                                                                                 Børne- og Undervisningsudvalget 2021-22
                                                                                                                             Offentligt

Folketingets Lovsekretariat                                                      Ministeren
Christiansborg
                                                                                 Frederiksholms Kanal 21
Medlem af Folketinget Alex Arendtsen (DF) har den 23. august 2022                1220 København K
stillet spørgsmål nr. S 1181, som hermed besvares.                               Tlf. nr.: 32 92 50 00
                                                                                 E-mail: uvm@uvm.dk
Spørgsmål nr. S 1181:                                                            www.uvm.dk
Er ministeren enig i Københavns Kommunes vurdering af, at der kan                CVR-nr.: 20453044
være for meget fokus på Muhammedkrisen og Muhammedtegningerne i
et undervisningsforløb om ytringsfrihed, eller mener ministeren tværti-          31. august 2022
mod, at det kan være en god idé at tage udgangspunkt i Muhammedteg-              Sagsnr.: 22/15792
ningerne, når der er tale om et undervisningsforløb i Danmark, og Mu-
hammedtegningerne er det tydeligste eksempel på konflikten mellem
dem, der støtter ytringsfrihed, og dem, der forsøger at begrænse den?

Svar:
Muhammedkrisen er som en væsentlig begivenhed i dansk historie en na-
turlig del af undervisningen i ytringsfrihed, og man kan som lærer vælge
at vise muhammedtegningerne, hvis man ønsker det. Men det er op til
den enkelte lærer.

Vi har en lang tradition for, at det er lærerne, der udvælger de konkrete
undervisningsmaterialer – selvfølgelig under skolebestyrelsens ansvar og
inden for rammerne af skolens formål og fagenes mål. Jeg har stor tiltro
til, at den enkelte lærer fuldt ud er i stand til at vurdere, hvilket undervis-
ningsmateriale, der er bedst egnet til den konkrete undervisningssitua-
tion.

På det foreliggende grundlag er der ikke noget, der indikerer, at der er
sket brud på folkeskoleloven. Hvordan Københavns Kommune konkret
vælger at rådgive udbydere af undervisningsmateriale, har jeg derfor in-
gen kommentar til.

                                Med venlig hilsen

                           Pernille Rosenkrantz-Theil
