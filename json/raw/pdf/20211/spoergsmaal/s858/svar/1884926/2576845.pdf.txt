                                    Uddannelses- og Forskningsudvalget 2021-22
                                                                                     Offentligt

Ministeren

Uddannelses- og Forskningsudvalget
Folketinget
Christiansborg
1240 København K

I brev af 30. marts 2022 har udvalget efter ønske fra Jens Henrik Thulesen Dahl           27. april 2022
(DF) stillet mig følgende spørgsmål:
                                                                                          Uddannelses- og
Alm. del spørgsmål 119                                                                    Forskningsministeriet
Vil ministeren kommentere på anklagerne, som fremføres i artiklen »En professor
fra mit institut er kendt for at omskrive specialer uden at kreditere de studerende«,     Børsgade 4
bragt i Uniavisen den 25. marts 2022, og tilkendegive, om ministeren vil under-           Postboks 2135
søge forholdene nærmere, og om ministeren vil gøre noget for at forhindre dette           1015 København K
fremadrettet?                                                                             Tel. 3392 9700

Svar                                                                                      www.ufm.dk
Jeg har bemærket den omtalte kampagne pleasedontstealmywork og vil bede uni-
versiteterne forholde sig til kritikpunkterne og vurdere omfanget af den problemstil-     CVR-nr. 1680 5408
ling, der beskrives.
                                                                                          Ref.-nr.
Det er naturligvis uacceptabelt, hvis der i forskningsmiljøer sker uretmæssig tileg-      311839
nelse af andres forskning – f.eks. gennem uretfærdig tildeling af forfatterskab.

Kriterierne for tildeling af forfatterskab er behandlet i Den danske kodeks for inte-
gritet i forskning (2014) med afsæt i det internationale regelsæt Vancouver-reg-
lerne.

Alle universiteter har tilsluttet sig kodeksen. Det er min klare forventning, at univer-
siteterne som led i deres generelle ansvar for ansvarlig forskningspraksis også har
fokus på netop spørgsmålet om forfatterskab. Kodeksen fremhæver blandt andet,
at institutionerne ”bør have en politik for tildelingen af forfatterskab og for, hvordan
uoverensstemmelser omkring forfatterskab håndteres”. Et eksempel på dette er
Københavns Universitet, der med afsæt i kodeksen afholder kurser om forsknings-
integritet, særligt for yngre forskere, herunder også ift. spørgsmålet om forfatter-
skab.

Herudover har universiteterne ansvaret for at modtage og behandle sager om
tvivlsom forskningspraksis samt at videregive sager om decideret videnskabelig
uredelighed til Nævnet for Videnskabelig Uredelighed.

Endelig vil jeg fremhæve, at universiteterne som arbejdsgiver også har et vigtigt
ansvar for generelt at sikre gode arbejdsforhold for sine ansatte, herunder også for
ph.d.-studerende.

                                                                                          Side 1/2
Med venlig hilsen
Jesper Petersen

                   Uddannelses- og
                   Forskningsministeriet

                   Side 2/2
