                                                                                      Beskæftigelsesudvalget 2021-22
                                                                                                                     Offentligt

Folketingets Lovsekretariat                                                           Beskæftigelsesministeriet
lov@ft.dk                                                                             Holmens Kanal 20
                                                                                      1060 København K
Morten Messerschmidt
Morten.Messerschmidt@ft.dk                                                            T +45 72 20 50 00
                                                                                      E bm@bm.dk
Folketingsmedlem Morten Messerschmidt (DF) har den 27. maj stillet følgende           www.bm.dk
spørgsmål nr. S 977, som hermed besvares.
                                                                                      CVR 10172748
Spørgsmål nr. S 977:
”Hvad mener ministeren – ud fra den betragtning, at jobcentrene bør koncentrere       J.nr. 2022 - 4428
sig om at hjælpe raske personer i job og ikke gøre folk syge af at være i systemet –  7. juni 2022
at der bør gøres for at undgå flere sager som sagen fra Randers, hvor en 28-årig
mand angivelig har udviklet ptsd som følge af et 7 år langt forløb på jobcenteret?”

Svar:
Jobcenterenes absolutte hovedopgave er at få ledige i arbejde, men de har også til
opgave at sikre, at borgere, der enten midlertidigt eller permanent ikke kan være en
del af arbejdsmarkedet, hjælpes godt videre.

Det fremgår allerede af gældende regler, at et jobcenter selvfølgelig ikke må hen-
vise borgere til aktiviteter, som kan forværre helbredet.

Hvis jobcenteret er i tvivl om, hvilken betydning oplysningerne om borgerens hel-
bredsmæssige situation har for borgerens muligheder for at deltage i en indsats, må
jobcenteret søge sundhedsfaglig rådgivning hos eksempelvis borgerens praktise-
rende læge eller en sundhedskoordinator/sundhedsfaglig person. Den sundhedsfag-
lige rådgivning kan også hjælpe med en vurdering af, om der eventuelt er behov
for, at kommunen indhenter yderligere helbredsmæssige oplysninger til belysning
af sagen.

Der er løbende foretaget justeringer af reglerne for at sikre, at der tages særlige
hensyn, når der er tale om borgere med helbredsproblemer. Senest indførte vi med
Aftale om bedre ressourceforløb fra december 2020 at borgere i ressourceforløb
har ret til en sundhedskoordinator, som kan rådgive i forhold til, hvorvidt et be-
skæftigelsesrettet tilbud tager tilstrækkeligt hensyn til borgerens helbredsmæssige
situation. Kommunerne har pligt til at vejlede borgeren om retten til sundhedskoor-
dinator samt at inddrage sundhedskoordinatoren efter borgerens ønske.

Sundhedskoordinatoren kan rådgive kommunen om mulighederne for at tilrette-
lægge det konkrete tilbud under hensyn til borgerens helbred og behov for skåne-
hensyn.
Det er således allerede et grundprincip i beskæftigelseslovgivningen, at borgeres
helbred skal medtænkes i beskæftigelsesindsatser.
Jeg forventer naturligvis, at kommunerne overholder reglerne i deres sagsbehand-
ling. Jeg har netop sendt et brev til alle landets borgmestre, der understreger kom-
munernes pligt til at tage hensyn til borgerens helbred i beskæftigelsesindsatsen.
Samtidigt gennemgås en række af de særligt vigtige regler, som kommunerne skal
følge, når det handler om at iværksætte aktiviteter for alvorligt syge mennesker.
Endelig vil jeg henvise til, at der i løbet af indeværende år indkaldes til drøftelser
med forligskredsene bag sygedagpengereformen og reformen af førtidspension og
fleksjob. Formålet er at kigge reformerne efter i sømmene og finde ud, hvordan vi
kan justere reformerne, så færre kommer i klemme og flere hjælpes godt videre.
Venlig hilsen
Peter Hummelgaard
Beskæftigelsesminister

                                                                                                   2
