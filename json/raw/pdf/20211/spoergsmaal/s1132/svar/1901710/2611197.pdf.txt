                                                                                                  Transportudvalget 2021-22
                                                                                                                           Offentligt

                                                                                        18. august 2022
                                                                                        J.nr. 2022 - 6361

Til Folketingets Lovsekretariat

Hermed sendes svar på spørgsmål S 1132 af 9. august 2022, indleveret af René Christen-
sen (DF).

Jeppe Bruus

             / Magnus Rønning-Andersson
Spørgsmål

Vil ministeren tage kontakt til Toldstyrelsen med spørgsmålet, om de ikke kan placere de-
res lastbilscanner på en placering, hvor den chikanerer beboelse mindst muligt, når den er
på kontrol i Gedser?

Svar

Borgernes ve og vel ligger mig meget på sinde, og jeg har bedt Toldstyrelsen om at under-
søge sagen. Toldstyrelsen har oplyst følgende, som jeg henholder mig til:
”Det er de danske havne, lufthavne mv., som skal stille de fornødne kontrolfaciliteter til
rådighed med henblik på fysisk toldkontrol af varer eller transportmidler, der krydser den
danske grænse. I Gedser færgehavn er Toldstyrelsen af Scandlines blevet anvist kontrolfa-
ciliteter nær et beboelsesområde. Toldstyrelsen er blevet gjort bekendt med, at den valgte
placering desværre indebærer en række støjgener for de berørte beboere.
Toldstyrelsen har løbende været i kontakt med berørte borgere, Guldborgsund Kom-
mune og Scandlines om støjgenerne. Toldstyrelsen har i den forbindelse henstillet Scand-
lines til, at de, som havneansvarlig part skal sikre, at forholdene bringes i orden, fx gen-
nem opsætning af støjafskærmning på havnen. Toldstyrelsen vil fortsat følge op på sagen
med henblik på at opnå en tilfredsstillende løsning”

                                                                                                                                                                                   Side 2 af 2
