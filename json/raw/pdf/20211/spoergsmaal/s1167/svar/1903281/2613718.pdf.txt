                                                                                                    Sundhedsudvalget 2021-22

                                                                                                    Holbergsgade 6       Offentligt
                                                                                                    DK-1057 København K

                                                                                                    T +45 7226 9000
                                                                                                    F +45 7226 9001
                                                                                                    M sum@sum.dk
                                                                                                    W sum.dk

Folketingets Lovsekretariat                                                                         Dato: 25-08-2022
                                                                                                    Enhed: EPISK
                                                                                                    Sagsbeh.: DEPBBM
                                                                                                    Sagsnr.: 2210506
                                                                                                    Dok. nr.: 2376887

           Medlem af Folketinget Liselott Blixt (UFG) har den 18. august 2022 stillet følgende
           spørgsmål nr. S 1167 til sundhedsministeren, som hermed besvares.

           Spørgsmål S 1167:
           ”Hvad mener ministeren om, at Sundhedsstyrelsen udelukker risikoen for en fremti-
           dig epidemi, der blandt andet kan smitte via blod, når vi historisk har kendskab til en
           række sådanne sygdomme som f.eks. hiv, hepatitis, ebola, malaria og zika?”

           Svar:
           Jeg kan oplyse, at Sundhedsstyrelsen ikke udelukker en fremtidig epidemi, der kan
           smitte via blod, men at Sundhedsstyrelsen tidligere har oplyst, at det er Sundhedssty-
           relsens vurdering, at Danmark ikke på nuværende tidspunkt befinder sig i en risikosi-
. / . tuation i forhold til epidemisk udbrud af blodbåren smitte. Der kan bl.a. henvises til
           svar på SUU alm. del spm 324 (2020-2021) og F10 den 21. januar 2022 om at øge
           blodsikkerheden ved brug af patogenreduktion. Sundhedsstyrelsen oplyser til
           Sundhedsministeriet, at Sundhedsstyrelsens vurdering fortsat er gældende. Jeg kan
           henholde mig til Sundhedsstyrelsens vurdering. Der henvises herudover til svar på
           spørgsmål S 1165.

                                                     Med venlig hilsen

                                    Magnus Heunicke / Brit Borum Madsen
