                                                                                          Sundhedsudvalget 2021-22

                                                                                          Holbergsgade 6       Offentligt
                                                                                          DK-1057 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 07-02-2022
                                                                                          Enhed: FOPS
                                                                                          Sagsbeh.: DEPCKAU
                                                                                          Sagsnr.: 2201862
                                                                                          Dok. nr.: 2110470

Medlem af Folketinget Trine Torp (SF) har den 28. januar 2022 stillet følgende spørgs-
mål nr. S 432 til sundhedsministeren, som hermed besvares.

Spørgsmål S 432:
”Kan ministeren oplyse, hvornår den afdækning, der blev igangsat som opfølgning på
beslutningsforslaget nr. B 28 fra folketingsåret 2018-19, 1. samling vedrørende retten
til at blive erklæret »rask« for sin psykiatriske diagnose er færdig og kan oversendes
til udvalget?”

Svar:
Sundhedsministeriet har som opfølgning på beslutningsforslaget B 28 om retten til at
blive erklæret rask for sin psykiatriske diagnose igangsat en afdækning over bestem-
melser, som forskelsbehandler borgere på baggrund af deres psykiske lidelser.

Sundhedsministeriet har udarbejdet en foreløbig afdækningsrapport ud fra ministeri-
ernes løbende tilbagemeldinger. Afdækningsrapporten afspejler, hvilke ministerier
der vurderer at have relevante regler og bestemmelser inden for deres ressortom-
råde, hvor der er tale om en forskelsbehandling af borgere med psykiske lidelser. Ar-
bejdet er desværre blevet forsinket på grund af Covid-19. Det har den konsekvens, at
afdækningsrapporten endnu ikke kan betragtes som færdig, da det er nødvendigt at
gennemgå ministeriernes bidrag til afdækningsrapporten igen grundet de løbende
ændringer i lovgivningen. Denne gennemgang vil blive udført hurtigst muligt, hvoref-
ter den færdige afdækning kan oversendes til udvalget.

Sundhedsministeriet har desuden anmodet Sundhedsstyrelsen om at undersøge
praksis for raskmelding for psykiske lidelser i syv andre lande. Undersøgelsen viser, at
der ikke er en formel praksis eller procedure for at erklære personer raske for psyki-
ske lidelser i disse lande. Det bemærkes hertil, at Sundhedsstyrelsens undersøgelse
blev oversendt til Folketingets Sundhedsudvalg den 23. marts 2021.

Problematikken vedrørende forskelsbehandling på baggrund af psykiske lidelser taler
i høj grad ind i en afstigmatiseringsindsats. Afstigmatisering af psykiske lidelser må
desværre ses som et langt, sejt træk. Der arbejdes af samme grund allerede løbende
med afstigmatisering, hvilket bl.a. ses i kraft af Aftale om udmøntning af reserven til
foranstaltninger på social-, sundheds-og arbejdsmarkedsområdet, hvor der blev afsat
7,8 mio. kr. i 2021-2024 til en national afstigmatiseringsindsats med særligt fokus på
psykiske lidelser. Indsatsen er forankret i Sundhedsstyrelsen og skal følge op på EN AF
OS-kampagnen.

                                          Med venlig hilsen

                     Magnus Heunicke / Cecilie Kaltoft Augustinus
