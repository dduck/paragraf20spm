                                       Klima-, Energi- og Forsyningsudvalget 2021-22
                                                                                          Offentligt

Folketingets Lovsekretariat                                                          Ministeren
Christiansborg
1240 København K                                                                     Dato
                                                                                     19. september 2022
                                                                                     J nr. 2022-3222

Svar på spørgsmål S 1252

Folketingsmedlem Carsten Kissmeyer (V) har d. 9. september 2022 stillet mig
følgende spørgsmål S 1252, som jeg hermed skal besvare.

Spørgsmål S 1252
Vil ministeren tage handling, så gasselskaber ikke svækker familiers købekraft
og likviditet ved at opkræve forhøjede acontobeløb baseret på aktuelle prisstig-
ninger samt et potentielt uaktuelt 2021-forbrug, i en tid hvor mange har sænket
deres forbrug som resultat af de høje prisstigninger på blandt andet energi?

Svar
Jeg er opmærksom på, at der i den nuværende situation med høje og svin-
gende energipriser er en særlig udfordring i gassektoren, hvor mange kunder
betaler aconto, og der kun foretages aflæsning af gaskundernes forbrug én
gang om året. Det afspejler, at det ikke på nuværende tidspunkt er muligt at re-
gistrere løbende forbrugsændringer på gas på samme måde, som det er i elsek-
toren.

Regeringen lancerede den 14. september 2022 et udspil til en indefrysningsmo-
del, der har til formål at hjælpe de danskere, der er ramt af de høje energipriser,
og som følge heraf har svært ved at betale deres energiregninger, herunder reg-
ninger på gas. Den endelige model afhænger af de [igangværende forhandlin-
ger] med Folketingets partier samt dialogen med energiselskaberne. Herudover
vil regeringen se på yderligere tiltag, der kan bidrage til at afbøde konsekven-
serne af de høje energipriser.

Med venlig hilsen                                                                    Klima-, Energi- og
Dan Jørgensen                                                                        Forsyningsministeriet

                                                                                     Holmens Kanal 20
                                                                                     1060 København K

                                                                                     T: +45 3392 2800
                                                                                     E: kefm@kefm.dk

                                                                                     www.kefm.dk

                             Side 1/1
