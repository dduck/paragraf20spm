                                                                                       Beskæftigelsesudvalget 2021-22
                                                                                                                      Offentligt

Folketingets Lovsekretariat                                                            Beskæftigelsesministeriet
lov@ft.dk                                                                              Holmens Kanal 20
                                                                                       1060 København K
Niels Flemming Hansen
Niels.Hansen@ft.dk                                                                     T +45 72 20 50 00
                                                                                       E bm@bm.dk
                                                                                       www.bm.dk

                                                                                       CVR 10172748

                                                                                       J.nr. 2022 - 1478
                                                                                       17. februar 2022

Folketingsmedlem Niels Flemming Hansen (KF) har den 9. februar 2022 stillet føl-
gende spørgsmål nr. S 482, som hermed besvares.

Spørgsmål nr. S 482:
”Mener ministeren, at staten har et økonomisk ansvar i forhold til de personer og
de virksomheder, som lider et økonomisk tab, når en medarbejder bliver smittet
med covid-19 og det ikke er på grund af arbejdet eller en vaccineskade (sygefravær
over 1 dag pga. vaccine)? ”

Svar:

Regeringen har under coronakrisen været stærkt optaget af, at danske virksomheder
og lønmodtagere ikke skulle bære den økonomiske byrde.

Regeringen fik derfor allerede i marts 2020 vedtaget et lovforslag, der skulle sikre,
at arbejdsgivere kan få sygedagpengerefusion fra 1. fraværsdag for medarbejdere i
tilfælde med corona. Ordningen har også været gældende for selvstændige, der har
kunnet få sygedagpenge i samme situationer.

Regeringen indførte ordningen igen den 23. november 2021, da smitten steg med
den nye omikron-variant, efter aftale med arbejdsmarkedets parter. Ordningen ud-
fases den 28. februar 2022, ligesom en lang række andre støtteordninger, der blev
etableret som følge af covid-19. Jeg skal mødes med parterne den 21. februar 2022
for at drøfte status for ordningen.

Venlig hilsen

Peter Hummelgaard
Beskæftigelsesminister
