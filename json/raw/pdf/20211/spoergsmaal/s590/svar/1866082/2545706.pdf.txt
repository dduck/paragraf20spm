                                                                                         Retsudvalget 2021-22
                                                                                                          Offentligt

Folketinget                                                                    Dato:     18. marts 2022
Christiansborg                                                                 Kontor:   Databeskyttelseskontoret
1240 København K                                                               Sagsbeh:  Anna Skovrup
DK Danmark                                                                     Sagsnr.:  2022-0033-0451
                                                                               Dok.:     2363564

Besvarelse af spørgsmål nr. S 590 fra medlem af Folketinget Lisbeth
Bech-Nielsen (SF):

Hermed sendes besvarelse af spørgsmål nr. S 590, som medlem af Folketin-
get Lisbeth Bech-Nielsen (SF) har stillet til justitsministeren den 11. marts
2022.

Nick Hækkerup

                  /
                                  Mie Vinkel Sørensen

                                                                               Slotsholmsgade 10
                                                                               1216 København K.

                                                                               T +45 3392 3340
                                                                               F +45 3393 3510

                                                                               www.justitsministeriet.dk
                                                                               jm@jm.dk

                                                                               Side 1/2
Spørgsmål nr. S 590 fra medlem af Folketinget Lisbeth Bech-Nielsen
(SF):

       ”Hvad er ministerens holdning til de udfordringer, der er med at
       fastholde medarbejdere, særligt specialiserede kompetencer i
       Datatilsynet, og hvilken betydning mener ministeren, at de se-
       neste 5 års udvikling i den procentvise årlige medarbejderom-
       sætning har haft i den forbindelse?”
Svar:
Udviklingen i medarbejderomsætningen i Datatilsynet de senere år viser en
stigning fra ca. 13 pct. i 2017 til 27 pct. i 2021, men jeg mener grundlæg-
gende ikke, at den aktuelle procentvise årlige medarbejderomsætning i Da-
tatilsynet giver anledning til bekymring, særligt henset til, at mange af Da-
tatilsynets medarbejdere er nyuddannede jurister og jurister med få års erfa-
ring på arbejdsmarkedet, som naturligt kan have et ønske om at prøve noget
andet efter en periode. Stigningen i medarbejderomsætningen er desuden
sammenfaldende med det øgede fokus på databeskyttelse de senere år som
følge af databeskyttelsesforordningen og databeskyttelsesloven, hvor der
har været en større efterspørgsel på personer med kompetencer inden for
databeskyttelse.
I forhold til specialiserede kompetencer inden for IT og databeskyttelse er
der ingen tvivl om, at det nuværende jobmarked er udfordrende for arbejds-
givere, og det gælder også for Datatilsynet. Datatilsynet arbejder imidlertid
på en række punkter målrettet for at tiltrække specialiserede kompetencer
på særligt it-området.

                                                                                                                                               Side 2/2
