                                                      Klima-, Energi- og Forsyningsudvalget 2021-22
                                                                                                         Offentligt

Spørgsmål nr. S 1149
§ 20-spørgsmål til skriftlig besvarelse

Til:         Klima-, energi- og forsyningsministeren
Dato:        16. august 2022
Stillet af:  Maja Torp (V)

Hvordan forholder ministeren sig til fiskeindustriens vanskeligheder ved at
hente bidrag til at realisere den grønne omstilling i deres virksomheder, og vil
ministeren tage initiativ til at udvide fiskeindustriens adgang til tilskud fra Den
Grønne Fond og Energistyrelsens erhvervspulje, set i lyset af, at
fiskerierhvervet og fiskeindustrien udgør en meget vigtig del af dansk
erhvervsliv - og leverer både indtjening og arbejdspladser til mange
lokalsamfund langs Danmarks kyster?
(Spm. nr. S 1149).

Begrundelse
Der henvises til artiklen fra Børsen den 10. august 2022: "Dele af
fiskeindustrien er undtaget fra regeringens grønne fond", hvoraf det fremgår,
at fiskeindustrien er udelukket fra at modtage støtte til sine bidrag til den
grønne omstilling, ligesom det heller ikke er muligt at hente tilskud fra
Energistyrelsens erhvervspulje.

Svaret bedes sendt elektronisk til spørgeren på maja.torp@ft.dk,
martin.eskildsen@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                                     Side 1 | 1
