                                                                                  Indenrigs- og Boligudvalget 2021-22
                                                                                      (Omtryk - 19-04-2022 - Omtrykt)
                                                                                                                      Offentligt

Spørgsmål nr. S 731
§ 20-spørgsmål til skriftlig besvarelse

Til:         Indenrigs- og boligministeren
Dato:        8. april 2022
Stillet af:  Liselott Blixt (UFG)
OMTRYKT:     (ændret adressat, den 19. april 2022).

Hvordan agter ministeren at implementere kravene i det nye drikkevands-
direktiv, for så vidt angår legionella, herunder grænseværdier for
bakterieforekomster og risikovurderinger af prioriterede ejendomme?
(Spm. nr. S 731).

Begrundelse
År efter år sætter legionellasmitten i Danmark rekord, senest i 2020 med 278
sygdomstilfælde. Danmark skiller sig ud internationalt med høje incidenstal. I
Danmark registreres der langt flere tilfælde af legionella pr. indbygger end i
landene omkring os, og blandt samtlige EU-medlemsstater bliver vi kun
overgået af Slovenien. Med det nye drikkevandsdirektiv bliver der stillet krav
om både grænseværdier for bakterieforekomster og udarbejdelse af
risikovurderinger i prioriterede ejendomme. Den forestående implementering
af direktivet vil derfor kræve en langt mere ambitiøs dansk indsats end hidtil –
dog med det lille opmærksomhedspunkt, at der ifølge direktivet senest skal
foretages risikovurdering af forbrugernes fordelingsnet den 12. januar 2029.
Med de høje danske incidenstal forekommer denne dato at ligge alt for langt
ude i fremtiden.

Svaret bedes sendt elektronisk til spørgeren på Liselott.Blixt@ft.dk,
ulla.raaschou@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

Kopi sendt til miljøministeren
