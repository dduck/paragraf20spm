Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.      Medlem af Folketinget Hans Andersen (V) har d. 28. juni 2022 stillet følgende
2022 - 3824  spørgsmål nr. S 1091 til social- og ældreministeren, som hermed besvares.

Doknr.       Spørgsmål nr. S 1091:
590464       ”Mener ministeren, at man er fattig, hvis man får 20.000 kr. efter skat?

Dato         Der henvises til, at statsministeren fra Folketingets talerstol den 4. oktober
01-07-2022   2019 sagde: »Men er det fattigdom, når man efter skat har mere end 20.000
             kroner tilbage? Det mener jeg faktisk ikke, det er.«”

             Svar:
             Jeg er helt enig i det statsministeren gav udtryk for i forbindelse med åbnings-
             debatten i 2019.

             For fattigdom handler om meget mere end blot indkomst, eller hvad man får i
             ydelse. For eksempel kan en meget stor gæld eller udgifter til medicin påvirke
             rådighedsbeløbet for en familie. Derfor glæder det mig, at vi i aftalen om et nyt
             kontanthjælpssystem har sikret retten til at få dækket hele egenbetalingen af
             tilskudsberettiget medicin til børnene, og at kontanthjælpsmodtagere over 18
             år, der har været på kontanthjælp gennem 12 måneder, kan få dækket hele
             egenbetalingen til tilskudsberettiget medicin. Og at vi i aftalen på gældsområ-
             det har haft fokus på mulighederne for at eftergive gæld til socialt udsatte, og at
             den frivillige gældsrådgivning bliver styrket markant. Derudover tog vi tidligere i
             regeringsperioden et opgør med kviklån.

             Med venlig hilsen
             Astrid Krag

                             1
