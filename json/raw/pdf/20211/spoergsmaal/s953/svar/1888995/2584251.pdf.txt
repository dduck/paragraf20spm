                                                                         Ligestillingsudvalget 2021-22
                                                                                                   Offentligt

                                                                         Ministeren for ligestilling

Lovsekretariatet                                                         31. maj 2022
Folketinget                                                              2022-3468

                                                                         Frederiksholms Kanal 27 F
                                                                         1220 København K

                                                                         Telefon 41 71 27 00

Folketingsmedlem Pernille Skipper (EL) har den 23. maj 2022 stil-
let mig følgende spørgsmål, som jeg hermed skal besvare.

Spørgsmål nr. S 953:

”I Deadline den 13. maj 2022 fremgik det, at virksomheden Tam-
muz International sælger surrogataftaler til danske par, og i et til-
fælde tog de 460.000 kr. for en sådan aftale, hvoraf surrogatmode-
ren fik 48.000 kr., så vil ministeren i det lys forholde sig til, hvor-
vidt hun mener, at det skal være lovligt for virksomheder som
Tammuz International at tjene penge på at sælge surrogataftaler i
Danmark, og om der i bekræftende fald bør være en grænse for,
hvor meget en sådan virksomhed kan tjene ift., hvad surrogatmo-
deren modtager?”

Svar:

Vi har i dag et problem i Danmark, da der kan forekomme surro-
gataftaler, som på ingen måde er i orden. Derfor skal vi sikre et in-
citament til, at mænd, der ønsker at blive fædre sammen, ikke an-
vender denne type af aftaler.

Et bredt flertal i Folketinget er enige om, at der skal nedsættes en
ekspertgruppe, som skal opstille mulige modeller for, hvordan og i
hvilket omfang man kan anerkende forældreskab ved kommercielle
surrogataftaler, men samtidig sikrer beskyttelse af kvinders og
børn rettigheder. Dette med henblik på politisk stillingtagen hertil.

På den baggrund vil jeg afvente ekspertgruppens afrapportering,
som forventes afgivet ved årsskiftet 2022/23, inden jeg tager stil-
ling til spørgsmålet om kommercielle surrogataftaler, mulig lovgiv-
ning og de forskellige aftaleformer.

Med venlig hilsen

Trine Bramsen
