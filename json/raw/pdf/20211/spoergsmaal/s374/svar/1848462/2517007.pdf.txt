                                                                                            Retsudvalget 2021-22
                                                                                                             Offentligt

Folketinget                                                                       Dato:     21. januar 2022
Lovsekretariatet                                                                  Kontor:   Politikontoret
Christiansborg                                                                    Sagsbeh:  Martine Cecilie Lund Fre-
1240 København K                                                                            deriksen
DK Danmark                                                                        Sagsnr.:  2022-0033-0440
                                                                                  Dok.:     2287331

Besvarelse af spørgsmål nr. S 374 fra medlem af Folketinget Brigitte
Klintskov Jerkel (KF)

Hermed sendes besvarelse af spørgsmål nr. S 374, som medlem af Folketin-
get Brigitte Klintskov Jerkel (KF) har stillet til justitsministeren den 13. ja-
nuar 2022.

Nick Hækkerup

                  /
                                         Maria Carlsson

                                                                                  Slotsholmsgade 10
                                                                                  1216 København K.

                                                                                  T +45 3392 3340
                                                                                  F +45 3393 3510

                                                                                  www.justitsministeriet.dk
                                                                                  jm@jm.dk

                                                                                  Side 1/3
Spørgsmål nr. S 374 fra medlem af Folketinget Brigitte Klintskov Jer-
kel (KF):

       ”Hvad agter ministeren at foretage sig for at forbedre trygheden for
       forældre i Slagelse Kommune, hvor en børnelokker ifølge pressen bli-
       ver ved med at hærge?”

Svar:

Seksuelle overgreb mod børn er en af de værste forbrydelser, et menneske
kan begå, og jeg ser det som en af mine vigtigste opgaver som justitsminister
at sikre, at vores børn er trygge. Vi skal ikke acceptere, at personer, der er
dømt for seksuelle overgreb mod børn, kan blive ved med at tage kontakt til
deres ofre.

Regeringen står altid på ofrenes side, og derfor har vi iværksat en række
tiltag, som netop skal styrke beskyttelsen af vores børn over for bl.a. perso-
ner, der er dømt for seksuelle overgreb mod børn.

I slutningen af 2019 styrkede regeringen tilsynet med personer, der er dømt
for seksuelle overgreb mod børn, som er idømt et forbud mod at kontakte
og opholde sig sammen med børn. Politiet fik i den forbindelse bedre red-
skaber til at føre tilsyn, og samtidig blev det lettere at meddele opholdsfor-
bud. Strafferammen for overtrædelse af bl.a. opholds- og kontaktforbud blev
ligeledes hævet fra fængsel indtil fire måneder til fængsel indtil to år.

Regeringen lancerede desuden i maj 2021 udspillet ’Værn mod voksne der
krænker børn – tiltag til bekæmpelse af seksuelle krænkelser mod børn’.
Folketinget er i øjeblikket i gang med at behandle et lovforslag, der skal
implementere dele af udspillet, som bl.a. går ud på at skærpe straffen for
overtrædelse af straffelovens bestemmelser om andet seksuelt forhold end
samleje med børn under 15 år med 50 pct. sammenlignet med det nugæl-
dende strafniveau.

Derudover præsenterede regeringen i august 2021 sammen med Dansk Fol-
keparti, Socialistisk Folkeparti, Radikale Venstre, Enhedslisten, Det Kon-
servative Folkeparti, Nye Borgerlige og Alternativet udspillet ’Bedre hjælp
til ofre for stalking’. Udspillet indeholder 14 initiativer, hvoraf flere af disse
allerede er sat i gang.

                                                                                                                                               Side 2/3
Den 1. januar 2022 trådte en bestemmelse om kriminalisering af stalking i
straffeloven i kraft. Et af hovedformålene med den nye bestemmelse er at
gøre det muligt for politiet at sætte hurtigere ind over for stalking. Efter be-
stemmelsen kan stalking således straffes, selv om der ikke på forhånd er
udstedt et tilhold. Stalking kan nu straffes med op til tre års fængsel, og der
er blevet bedre muligheder for at varetægtsfængsle personer, der udsætter
andre for stalking.
Derudover har regeringen nedsat en arbejdsgruppe, der skal vurdere, om der
er behov for at ændre straffeloven som følge af den digitale udvikling. Ar-
bejdsgruppen ser bl.a. på behovet for en selvstændig bestemmelse om groo-
ming, samt om sextortion i tilstrækkelig grad kan straffes efter gældende
regler i straffeloven. Arbejdsgruppen forventes at være færdig med sin un-
dersøgelse med udgangen af februar 2022, og hvis arbejdsgruppen peger på
nye tiltag, så er jeg bestemt åben for at se nærmere på disse.
Jeg håber og tror, at de tiltag, som regeringen har iværksat på området, vil
være med til at styrke trygheden både hos de børn, der udsættes for overgreb,
og deres forældre. Jeg er dog altid åben for at se på, om der er behov for
yderligere initiativer, og regeringen er villig til at gå endog meget langt for
at sikre børns tryghed og beskytte dem mod seksuelle overgreb.

                                                                                                                                               Side 3/3
