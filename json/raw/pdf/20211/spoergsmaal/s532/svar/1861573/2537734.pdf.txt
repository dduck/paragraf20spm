                             Europaudvalget, Det Udenrigspolitiske Nævn, Udenrigsudvalget 2021-22
                                                                                                                  Offentligt

Udenrigsministeriet

Folketingets Lovsekretariat                  Asiatisk Plads 2
                                             DK-1448 København K
                                             Telefon +45 33 92 00 00
                                             Telefax +45 32 54 05 33
                                             E-mail: um@um.dk
                                             http://www.um.dk

Bilag  Sag/ID Nr.            Enhed           Dato

       2022-10184            EURKOR/EUN/JTK  3. marts 2022

       Svar på § 20-spørgsmål nr. S 532 stillet den 25. februar 2022 af
       Søren Søndergaard (EL) til udenrigsministeren.

       Spørgsmål
       Hvad mener regeringen om at udelukke Rusland fra SWIFT som en del af
       sanktionshandlinger mod Rusland på baggrund af Putins invasion af
       Ukraine?

       Svar
       Regeringen fordømmer på det allerkraftigste Ruslands angreb på Ukraine.
       Det er regeringens klare holdning, at det skal have omfattende
       konsekvenser for Rusland, her og nu. Regeringen er gået forrest og har
       arbejdet hårdt for, at vi i et stærkt og samlet EU får sat en stopper for
       finansieringen af den russiske krig via brede økonomiske og politiske tiltag.
       Det gælder også udelukkelsen af russiske banker fra SWIFT, som
       Danmark har været med til at sikre enighed om i EU-kredsen.

       Det har for regeringen været afgørende, at det er sket i tæt koordination
       med vores internationale partnere – ikke mindst USA og Storbritannien.
       Vi står på mange områder over for en helt ny udenrigspolitisk epoke. Det
       handler om at stå vagt om helt basale internationale principper, værdier og
       den regelbaserede orden.

       Vi er kommet langt, men skal være klar til at stramme grebet om Rusland
       yderligere. Putins uhyrlige handlinger skal have mærkbare konsekvenser,
       herunder i forhold til SWIFT. Det er der allerede mærkbare tegn på. For
       eksempel har Ruslands største bank tabt ca. 90 pct. af sin værdi på de
       internationale markeder, renten er steget markant og rublen daler kraftigt
                                          2

i værdi. Der er uden tvivl tale om sanktioner, der allerede leverer en
væsentlig effekt.

                                Med venlig hilsen
                                   Jeppe Kofod
