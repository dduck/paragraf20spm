                                                    Retsudvalget 2021-22

                                                 Retsudvalget 202O1f-f2e2ntligt
                  REU Alm.del - endeligt svar på spørgsmål 474

                                                                    Offentligt

Folketinget                                                                     Dato:     11. februar 2022
Retsudvalget                                                                    Kontor:   Proces- og Insolvensrets-
Christiansborg                                                                            kontoret
1240 København K                                                                Sagsbeh:  Sofie Dahl-Larsen
DK Danmark                                                                      Sagsnr.:  2022-0030-7119
                                                                                Dok.:     2295577

Besvarelse af spørgsmål nr. 474 (Alm. del) fra Folketingets Retsudvalg

Hermed sendes besvarelse af spørgsmål nr. 474 (Alm. del), som Folketin-
gets Retsudvalg har stillet til justitsministeren den 19. januar 2022. Spørgs-
målet er stillet efter ønske fra Rosa Lund (EL).

Nick Hækkerup

                  /
                                     Jørgen Jørgensen

                                                                                Slotsholmsgade 10
                                                                                1216 København K.

                                                                                T +45 3392 3340
                                                                                F +45 3393 3510

                                                                                www.justitsministeriet.dk
                                                                                jm@jm.dk

                                                                                Side 1/5
Spørgsmål nr. 474 (Alm. del) fra Folketingets Retsudvalg:

       ”Vil ministeren redegøre for regler og praksis på området for
       opkrævning af aktindsigtsgebyrer i den offentlige forvaltning,
       herunder vurdere, om det er proportionalt at opkræve offentlig-
       heden gebyrer for indsigt i – og dermed demokratisk kontrol
       med – domstolenes kendelser mv.?”

Svar:

1. Justitsministeriet har lagt til grund, at der med den del af spørgsmålet,
som vedrører regler og praksis for opkrævning af gebyr i den offentlige for-
valtning, sigtes til udlevering af dokumenter som led i aktindsigt i medfør
af lov om offentlighed i forvaltningen (offentlighedsloven).

Reglerne herom er fastsat i kapitel 1 i bekendtgørelse nr. 1586 af 19. decem-
ber 2013 om betaling for udlevering af dokumenter mv. efter lov om offent-
lighed i forvaltningen. Reglerne lyder således:

        ”§ 1. Som betaling for dokumenter, der i papirkopi udleveres
       efter anmodning om aktindsigt i henhold til lov om offentlighed
       i forvaltningen, kan myndigheden mv. opkræve 10 kr. for første
       side og 1 kr. for hver påbegyndt følgende side, jf. dog §§ 2-4.

         Stk. 2. Udleveres dokumenterne elektronisk, kan myndighe-
       den mv. opkræve 100 kr., hvis der udleveres mere end 100 sider,
       jf. dog §§ 2-4.

         Stk. 3. Bestemmelserne i stk. 1 og 2 gælder ogs̊å i tilfælde,
       hvor der meddeles aktindsigt i videre omfang, end loven forplig-
       ter til, jf. lovens § 14.

        § 2. Der kan ikke kræves betaling første gang, der udleveres
       dokumenter til den pågældende ansøger, når
       1) betalingen for udlevering af dokumenterne er mindre end

            100 kr., eller
       2) den, der får udleveret dokumenterne, anmodes om en udta-

            lelse til brug ved sagens behandling.
         Stk. 2. Der kan ikke kræves betaling, når dokumenterne udle-
       veres i henhold til lovens § 8.

        § 3. Hvis der ved lov eller i henhold til lov er fastsat højere
       betaling for udlevering af et bestemt dokument, opkræves dette
       beløb.

        § 4. Hvis udlevering af et dokument på grund af dettes størrelse
       eller format mv. forudsætter andet end sædvanlig udskrivning,

                                                                                                                                               Side 2/5
       fotokopiering eller scanning, opkræves der betaling svarende til
       de faktiske omkostninger forbundet med udleveringen.”

Bekendtgørelsen er udstedt i medfør af § 40, stk. 3, i offentlighedsloven.
Det fremgår af bemærkningerne til bestemmelsen (jf. Folketingstidende
2012-13, A, L 144 som fremsat, side 112-113.), at det beløb, som myndig-
hederne skal kunne opkræve, som udgangspunkt vil skulle fastsættes med
udgangspunkt i de direkte omkostninger, der er forbundet med kopieringen.
Det forudsættes dog i forhold til usædvanlige papirformater og ”utraditio-
nelle” dokumenter, at i det omfang myndigheden selv fremstiller kopien,
bør udgifterne til f.eks. personaleressourcer anvendt til kopiering, forbrug
af cd-rom, råfilm mv., strøm og eventuelt afskrivning på hardware samt for-
sendelsesomkostninger kunne medregnes. Endelig forudsættes det, at der
fastsættes en regel om, at der vil kunne opkræves betaling på 100 kr. for en
elektronisk behandling af aktindsigtsanmodning uden underliggende papir-
gang, når der udleveres mere end 100 sider.

2. For så vidt angår Justitsministeriets område kan det oplyses, at Justitsmi-
nisteriets departement ikke har praksis for at opkræve gebyr for udlevering
af dokumenter som led i aktindsigt efter offentlighedsloven. Rigspolitiet,
Rigsadvokaten og Direktoratet for Kriminalforsorgen har til brug for besva-
relsen af spørgsmålet oplyst til ministeriet, at myndighederne følger samme
praksis som departementet.

Justitsministeriet har ikke kendskab til praksis for opkrævning af gebyr for
udlevering af dokumenter som led i aktindsigt efter offentlighedsloven på
andre ministerområder eller i kommuner, regioner mv.

3. Med hensyn til den del af spørgsmålet, som vedrører domstolenes op-
krævning af retsafgift for udlevering af kendelser mv., har Justitsministeriet
indhentet en udtalelse fra Domstolsstyrelsen, som har oplyst følgende:

       ”Reglerne om aktindsigt i sager ved domstolene fremgår af rets-
       plejelovens kapitel 3 a.

       Retsafgiften i forbindelse med aktindsigt i afgørelser ved dom-
       stolene blev ved lov nr. 425 af 16. marts 2021 om retsafgifter,
       der trådte i kraft den 1. oktober 2021, ændret fra 175 kr. for at-
       tester, afskrifter, udskrifter, fotokopier eller lignende, der udfær-
       diges af retten, til nu at være 150 kr. for kopier, der udleveres af
       retten, og udskrifter, der udfærdiges af Tinglysningsretten, jf.
       lov om retsafgifter § 35, nr. 1 og nr. 2.

                                                                                                                                               Side 3/5
       Domstolsstyrelsen åbnede den 6. januar 2022 Domsdatabasen
       for offentligheden. I Domsdatabasen offentliggøres domme af-
       sagt af domstolene. Domsdatabasen er tilgængelig for enhver,
       og opslag i og udskrifter fra Domsdatabasen er afgiftsfri, jf. be-
       kendtgørelse nr. 2708 af 2. december 2021 om Domsdatabasen
       § 4. Enhver kan dermed fremadrettet afgiftsfrit få indsigt i og
       udskrive en dom, hvis dommen er offentliggjort i Domsdataba-
       sen. Ved offentliggørelsen vil Domsdatabasen indeholde et min-
       dre udvalg af afgørelser. Domsdatabasens indhold etableres
       gradvist, herunder i takt med, at domstolene overgår til nye sags-
       behandlingssystemer.”

4. Hvad angår spørgsmålet, om det er proportionalt at opkræve offentlighe-
den gebyrer for indsigt i domstolenes kendelser mv., kan Justitsministeriet
henvise til pkt. 2.6.2.4 og 2.6.3 i de almindelige bemærkninger til den nye
retsafgiftslov, jf. Folketingstidende samling 2020-21, A, L 66 som fremsat,
s. 27, hvoraf bl.a. følgende fremgår:

       ”[…]

       Endelig er der de udskrifter mv., som enhver har adgang til at
       få. Herunder hører navnlig tingbogsattester og aktindsigt i
       domme og kendelser mv. i medfør af retsplejelovens §§ 41 b og
       41 c.

       Retsplejerådet finder det ud fra et adfærdsreguleringshensyn
       velbegrundet, at udskrifter i denne kategori ikke er gratis. Der
       bør derfor være en afgift eller et gebyr for sådanne udskrifter.

       For en afgift taler grundlæggende, at hvis man vælger en en-
       hedsafgift, der er uafhængig af sideantallet og udskriftens form
       (elektronisk eller på papir), er det en meget enkel løsning både
       for brugerne og domstolene. Imod en sådan enhedsafgift taler
       navnlig, at afgiften vil kunne forekomme høj for korte, elektro-
       niske udskrifter, hvor der ikke har været behov for anonymise-
       ring (herunder fordi dokumentet allerede er anonymiseret), og
       omvendt vil kunne forekomme lav for lange papirudskrifter mv.

       Retsplejerådet har også her lagt afgørende vægt på hensynet til
       forenkling og foreslår derfor uanset de nævnte ulemper at vide-
       reføre en fast enhedsafgift for de kopier og udskrifter, som en-
       hver har adgang til at få.

       Retsplejerådet foreslår, at retsafgiften fastsættes til 150 kr. Dette
       er et mere ”rundt” beløb end den gældende afgiftssats på 175 kr.
       og svarer til den afgift, Retsplejerådet foreslår for notarens be-
       kræftelse af rigtigheden af en kopi, jf. pkt. 2.6.2.2 ovenfor. Der

                                                                                                                                               Side 4/5
       er en vis overordnet lighed mellem disse ekspeditioner, og rets-
       afgiften var da også den samme forud for forhøjelsen i 1998 af
       afgiften for udskrifter mv.
       […]
       Justitsministeriet er enig i Retsplejerådets overvejelser og for-
       slag, og lovforslaget er udformet i overensstemmelse med Rets-
       plejerådets lovudkast.”
Retsafgiften forbundet med aktindsigt i domme og kendelser mv. er i dag
fortsat 150 kr., og jeg kan derfor henholde mig til det i lovbemærkningerne
anførte i forhold til det materiale, der ikke er tilgængeligt via Domsdataba-
sen.

                                                                                                                                               Side 5/5
