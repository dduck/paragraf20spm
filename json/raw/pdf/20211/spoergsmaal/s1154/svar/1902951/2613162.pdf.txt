                                                                                      Retsudvalget 2021-22
                                                                                                       Offentligt

Folketinget                                                                 Dato:     24. august 2022
Christiansborg                                                              Kontor:   Proces- og Insolvensrets-
1240 København K                                                                      kontoret
DK Danmark                                                                  Sagsbeh:  Lisbeth Gro Nielsen
                                                                            Sagsnr.:  2022-0033-0493
                                                                            Dok.:     2539899

Besvarelse af spørgsmål nr. S 1154 fra medlem af Folketinget Morten
Messerschmidt (DF)

Hermed sendes besvarelse af spørgsmål nr. S 1154, som medlem af Folke-
tinget Morten Messerschmidt (DF) har stillet til justitsministeren den 16.
august 2022.

Mattias Tesfaye

                  /
                                   Lisbeth Gro Nielsen

                                                                            Slotsholmsgade 10
                                                                            1216 København K.

                                                                            T +45 3392 3340
                                                                            F +45 3393 3510

                                                                            www.justitsministeriet.dk
                                                                            jm@jm.dk

                                                                            Side 1/2
Spørgsmål nr. S 1154 fra medlem af Folketinget Morten Messerschmidt
(DF):

       ”Vil ministeren tage initiativ til at sikre, at alle domme med ti-
       den bliver lagt på Domsdatabasen, således at danskerne kan
       følge med i, hvilke forbrydelser der begås i deres lokalområde,
       og vil ministeren i samme ombæring tilkendegive, om han me-
       ner, at det er demokratisk forsvarligt at kræve 150 kr. for en rets-
       udskrift fra ens lokale byret?”

Svar:

Med lanceringen af Domsdatabasen den 6. januar 2022 er der blevet etable-
ret en offentlig database med afgørelser fra domstolene. Prioriteringen af,
hvilke domme der skal offentliggøres og i hvilken rækkefølge, foretages af
Domstolsstyrelsen. I bekendtgørelsen om Domsdatabasen (bekendtgørelse
nr. 2708 af 2. december 2021), som er udstedt af Domstolsstyrelsen, fremgår
det, hvordan indholdet af Domsdatabasen vil blive opbygget, og hvilke kri-
terier der lægges vægt på i vurderingen af, hvilke domme der skal offentlig-
gøres, og i hvilken rækkefølge. Domme fra de overordnede retter prioriteres,
dvs. domme fra Højesteret, landsretterne og Sø- og Handelsretten. Ved lan-
ceringen af Domsdatabasen indeholdt databasen civile afgørelser samt et
mindre udvalg af afgørelser i straffesager af særlig offentlig interesse. I takt
med, at straffesagerne bliver fuldt digitaliseret, forventes disse afgørelser at
indgå i et større omfang. Opslag i og udskrifter fra Domsdatabasen er af-
giftsfri.

For så vidt angår den del af spørgsmålet, der vedrører retsafgiften på 150 kr.
for aktindsigt i afgørelser ved domstolene, kan jeg henvise til min forgæn-
gers besvarelse af 11. februar 2022 af spørgsmål nr. 474 (Alm. del) fra Fol-
ketingets Retsudvalg.

                                                                                                                                               Side 2/2
