                                                                                           Sundhedsudvalget 2021-22

                                                                                           Holbergsgade 6       Offentligt
                                                                                           DK‐1057 København K

                                                                                           T +45 7226 9000
                                                                                           F +45 7226 9001
                                                                                           M sum@sum.dk
                                                                                           W sum.dk

Folketingets Lovsekretariat                                                                Dato: 25‐05‐2022
                                                                                           Enhed: SUNDJUR
                                                                                           Sagsbeh.: DEPFRE
                                                                                           Sagsnr.: 2207375
                                                                                           Dok. nr.: 2269394

Medlem af Folketinget Marlene Ambo‐Rasmussen (V) har den 17. maj 2022 stillet føl‐
gende spørgsmål nr. S 929 til sundhedsministeren, som hermed besvares.

Spørgsmål S 929:
”Finder ministeren det tilfredsstillende, at der i 28 pct. af stikprøvekontroller foreta‐
get på bosteder konstateres større eller kritiske problemer med patientsikkerheden?”

Begrundelse
Der henvises til rapporten »Det risikobaserede sundhedsfaglige tilsyn 2017‐2021« fra
Styrelsen fra Patientsikkerhed, der er offentliggjort den 11. maj 2022.

Svar:
Nej, det er på ingen måde tilfredsstillende, at 28 pct. af de bosteder og 19 pct. af
hjemmesygeplejen og hjemmeplejen, der fik planlagt tilsynsbesøg, fik vurderingen
større eller kritiske problemer af betydning for patientsikkerheden. For det er helt af‐
gørende, at borgerne kan føle sig trygge ved den sundhedsfaglige behandling, de
modtager.

Derfor har jeg også en klar forventning om, at driftsherrerne og den lokale ledelse ta‐
ger rapporten alvorligt og retter op på forhold, der kan være til fare for patientsikker‐
heden.

Jeg forstår, at Styrelsen for Patientsikkerhed vil have særligt fokus på de tilsynsområ‐
der, som har vist problemer.

Hvis de sundhedsmæssige forhold på et behandlingssted vurderes at være til fare for
patientsikkerheden, kan styrelsen give et påbud, hvor der opstilles krav til det pågæl‐
dende behandlingssted. Styrelsen kan også give påbud om midlertidigt at indstille
virksomheden helt eller delvist. Det følger af § 215 b i sundhedsloven.

Indholdet af et påbud vil være forskelligt fra behandlingssted til behandlingssted, da
de krav eller den del af virksomheden, der skal indstilles, vil afhænge af, hvilke for‐
hold der er konstateret problematiske i forbindelse med tilsynet. Manglende efterle‐
velse af et påbud kan straffes med bøde.

Lad mig afslutningsvis nævne, at regeringen netop har indgået en bred aftale om en
sundhedsreform, hvor der er fokus på at styrke de nære sundhedsindsatser, konkret i
forhold til de kommunale akutfunktioner og patientrettede forebyggelsestilbud til
borgere med kronisk sygdom.

                                         Med venlig hilsen
                  Magnus Heunicke / Frederik Rechenback Enelund

                                                                                                                                               Side 2
