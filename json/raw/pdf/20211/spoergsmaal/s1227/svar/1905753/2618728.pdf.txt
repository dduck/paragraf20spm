                                                                       Transportudvalget 2021-22
                                                                                               Offentligt

                                                                       Transportministeren

Lovsekretariatet                                                       6. september 2022
Folketinget                                                            2022-5053

                                                                       Frederiksholms Kanal 27 F
                                                                       1220 København K

                                                                       Telefon 41 71 27 00

Folketingsmedlem Torsten Schack Pedersen (V) har den 1. septem-
ber 2022 stillet mig følgende spørgsmål, som jeg hermed skal be-
svare.

Spørgsmål nr. S 1227:

Mener ministeren, at det er tilfredsstillende, at BaneDanmark går i
gang med et renoveringsprojekt på Thybanen med store forsinkel-
ser for brugerne, uden at BaneDanmark har sikret sig, at projektet
kan gennemføres på den planlagte tid, herunder om de nødvendige
materialer var tilgængelige, da renoveringsprojektet blev igangsat?

Svar:

Jeg har stor forståelse for de gener spærringen af jernbanen bety-
der for lokalområdet, når der i stedet for tog indsættes togbusser.

Fornyelse af jernbanen på Oddesundbroen var oprindeligt planlagt
til at blive udført i perioden maj til august 2022. Under fornyelsen
skal sporet spærres for tog. Banedanmark har vurderet det nødven-
digt at få gennemført fornyelsen i 2022, da jernbanen af sikker-
hedsmæssige årsager ellers risikerer at lukke midlertidigt grundet
nedslidning.

Banedanmark har oplyst, at det desværre på grund af en svær mar-
kedssituation på jernbaneområdet har været nødvendigt at ud-
skyde fornyelsen af jernbanen på Oddesundbroen ad to omgange.

I april i år blev afslutningen af fornyelsesprojektet for første gang
udskudt til den 26. september, da der ikke var kapacitet på entre-
prenørmarkedet til at få udført arbejderne inden for den afsatte pe-
riode. Jeg orienterede transportordførerne om baggrunden for ud-
skydelsen den 11. april 2022.

Ultimo august i år blev afslutningen af fornyelsesprojektet for an-
den gang udskudt; denne gang til den 23. november 2022. Udsky-
delse skyldes forsinkede leverancer af jerndele, som vurderes forår-
                                                                                              Side 2/2

saget af Ruslands invasion af Ukraine. Jeg orienterede transport-
ordførerne – herunder også fra spørgerens parti – om baggrunden
for den anden udskydelse den 31. august 2022.
For at imødegå risikoen grundet markedssituationen har Banedan-
mark igangsat tiltag, der skal skabe mere robusthed ved udførslen
af jernbaneprojekter.

Med venlig hilsen

Trine Bramsen
