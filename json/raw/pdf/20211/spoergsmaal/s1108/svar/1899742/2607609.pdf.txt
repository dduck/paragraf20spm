                                       Indenrigs- og Boligudvalget 2021-22
                                                                           Offentligt

Folketingets Lovsekretariat            Stormgade 2-6
                                       1470 København K
                                       Telefon 72 28 24 00

Sagsnr.      Svar på spørgsmål stillet af medlem af Folketinget Eva Kjer Hansen (V) den 11. juli
2022 - 3742  2022.

Doknr.       Spørgsmål nr. S 1108:
538016       ”Vil ministeren begrunde sit ønske om, at der skal screenes for mulighed for at etab-
             lere vindmøller i Vadehavsområdet?”
Dato
19-07-2022   Svar:
             Da Venstre og dermed Eva Kjer Hansen er med i aftalen af 17. juni 2022 om Udmønt-
             ning af delelementer i aftale om Gode rammevilkår for forsøgsmøller af 15. decem-
             ber 2021 formoder jeg, at Eva Kjer Hansen er vidende om, at det mellem regeringen,
             Venstre og de øvrige partier i testcenterkredsen er aftalt at gennemføre en screening,
             inden der træffes beslutning om, hvorvidt der kan placeres et nyt testcenter. Som afta-
             lepart må Eva Kjer Hansen derfor ligeledes være vidende om, at screeningen er igang-
             sat på baggrund af Bolig- og Planstyrelsens omfattende, indledende kortlægning og i
             tæt dialog med Green Power Denmark, Energistyrelsen og DTU Vindenergi, der er et
             institut under Danmarks Tekniske Universitet, og ikke som følge af politiske ønsker fra
             aftaleparterne. Begrundelsen for den målrettede screening af tre områder skal med an-
             dre ord findes i en faglig vurdering af mulige områder og ikke som følge af politiske
             ønsker til lokaliteter fremsat af f.eks. Venstre eller andre aftaleparter.

             På baggrund af den indledende screening har nogle områder vist sig som mulige loka-
             liteter for placering af et tredje testcenter for store vindmøller. Jeg ønsker ligesom re-
             sten af testcenterkredsen, at en beslutning om mulighederne for at finde et område til
             placering af et tredje testcenter træffes på et så oplyst grundlag som muligt.

             Jeg vil sammen med testcenterkredsen – herunder spørgerens eget parti Venstre - se
             på mulighederne, når resultatet af den målrettede screening foreligger.

             Der kan desuden henvises til besvarelse af S 1101 og S 1103 den 7. juli 2022 for nær-
             mere uddybning.

             Med venlig hilsen
             Christian Rabjerg Madsen
