                                                                                       Erhvervsudvalget 2021-22
                                                                                                              Offentligt

Folketingets Lovsekretariat                                                      ERHVERVSMINISTEREN

                                                                                 19. maj 2022

Besvarelse af spørgsmål nr. S 888 stillet af Hans Kristian Skibby                ERHVERVSMINISTERIET
(UFG) den 11. maj 2022.
                                                                                 Slotsholmsgade 10-12
Spørgsmål 888:                                                                   1216 København K
Hvad vil ministeren gøre for at give bankerne bedre muligheder for at op-
spore kunder, der udøver privatlån med ågerrenter?                               Tlf.  33 92 33 50

Svar:                                                                            Fax. 33 12 37 78
Vi har med aftalen om et opgør med kviklån indført loft over ÅOP og om-
kostninger, så forbrugerne ikke skal betale ublu renter og omkostninger.         CVR-nr. 10092485
De regler gælder også, når private låner penge til hinanden.
                                                                                 EAN nr. 5798000026001
Alle, herunder pengeinstitutter, bør underrette Finanstilsynet, hvis de bliver
opmærksomme på en privatperson, der driver erhvervsvirksomhed ved at             em@em.dk
låne penge ud til andre private. Det kræver nemlig en tilladelse fra Finans-
tilsynet, og hvis man låner ud uden sådan en tilladelse, er det strafbart. Vi    www.em.dk
vil ikke acceptere ulovlig adfærd.

Derudover er aftalevilkår, der er i strid med ÅOP- og omkostningsloftet,
civilretligt ugyldige, og låntager er derfor ikke forpligtet til at betale ren-
terne m.v. En privatperson, der ikke er en forbrugslånsvirksomhed, og som
har indgået en kreditaftale, hvor de årlige omkostninger i procent overstiger
35 procent, kan således ikke kræve omkostningerne betalt. Det samme gæl-
der, når der er tale om forbrugslånsvirksomhed, der ikke har en tilladelse
som forbrugslånsvirksomhed.

Endelig er Erhvervsministeriet i dialog med Facebook om, hvad der kan
gøres for at sikre, at ÅOP- og omkostningsloftet også bliver overholdt på
Facebook.

Med venlig hilsen

Simon Kollerup
