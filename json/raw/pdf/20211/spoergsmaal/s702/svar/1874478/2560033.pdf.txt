                                                    Retsudvalget 2021-22

                                                 Retsudvalget 202O1f-f2e2ntligt
                  REU Alm.del - endeligt svar på spørgsmål 611

                                                                    Offentligt

Folketinget                                                                      Dato:     14. marts 2022
Retsudvalget                                                                     Kontor:   Strafferetskontoret
Christiansborg                                                                   Sagsbeh:  Pernille Kloster
1240 København K                                                                 Sagsnr.:  2022-0030-7274
DK Danmark                                                                       Dok.:     2337393

Besvarelse af spørgsmål nr. 611 (Alm. del) fra Folketingets Retsudvalg

Hermed sendes besvarelse af spørgsmål nr. 611 (Alm. del), som Folketin-
gets Retsudvalg har stillet til justitsministeren den 18. februar 2022. Spørgs-
målet er stillet efter ønske fra Karina Lorentzen Dehnhardt (SF).

Nick Hækkerup

                  /
                                             Mette Johansen

                                                                                 Slotsholmsgade 10
                                                                                 1216 København K.

                                                                                 T +45 3392 3340
                                                                                 F +45 3393 3510

                                                                                 www.justitsministeriet.dk
                                                                                 jm@jm.dk

                                                                                 Side 1/2
Spørgsmål nr. 611 (Alm. del) fra Folketingets Retsudvalg:

       ”Vil ministeren redegøre for, hvordan handlingen at putte stof-
       fer e.l. i andres drinks er kriminaliseret i straffeloven, herunder
       om det er tydeligt, at det ikke er en lovlig handling?”

Svar:

Justitsministeriet kan oplyse, at det følger af straffelovens § 244, at den, som
øver vold eller på anden måde angriber en andens legeme, straffes med bøde
eller fængsel indtil tre år. Bestemmelsen omfatter alle tilfælde af forsætlig
vold, hvor den udøvede vold efter sin beskaffenhed ikke kan betegnes som
særlig rå, brutal eller farlig eller som mishandling, jf. § 245, stk. 1. Udtryk-
ket ”eller på anden måde angriber en andens legeme” omfatter også legems-
angreb, som ligger på kanten af eller uden for den sprogligt naturlige forstå-
else af udtrykket ”øver vold”, jf. Folketingstidende 1988-89, tillæg A, sp.
2868f.

Ved Vestre Landsrets dom af 25. januar 2011 (TfK 2011.407V) blev en per-
son fundet skyldig i at have udsat to forurettede for et legemsangreb omfattet
af straffelovens § 244 ved at servere en ”hashkage” for de forurettede, som
ikke kendte til kagens indhold.

Efter straffelovens § 245, stk. 1, straffes den, der udøver et legemsangreb af
særligt rå, brutal eller farlig karakter eller gør sig skyldig i mishandling, med
fængsel indtil seks år.

Ved Østre Landsrets dom af 17. august 2010 (UfR.2010.3034Ø) blev tre
personer bl.a. dømt for overtrædelse af straffelovens § 245, stk. 1, ved i for-
ening at have hældt 3-4 knuste metadontabletter i forurettedes øl.

Efter straffelovens § 250 straffes den, som hensætter en anden i hjælpeløs
tilstand eller forlader en under den pågældendes varetægt stående person i
en sådan tilstand, med fængsel indtil otte år. En person betragtes som ”hjæl-
peløs”, når vedkommende er hensat i en tilstand, hvor hjælp er påkrævet for
at afværge livsfare eller dertil grænsende alvorlig fare. Det vil således –
sammen med en overtrædelse af voldsbestemmelser ovenfor – efter om-
stændighederne kunne udgøre en overtrædelse af straffelovens § 250 at hen-
sætte en anden i en hjælpeløs tilstand ved at tilføre en anden persons mad
eller drikke euforiserende stoffer uden dennes vidende med henblik på, at
den pågældende skal indtage de euforiserende stoffer.

                                                                                                                                               Side 2/2
