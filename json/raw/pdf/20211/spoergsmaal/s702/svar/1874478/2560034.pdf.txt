                                                                                     Retsudvalget 2021-22
                                                                                                      Offentligt

Folketinget                                                                Dato:     19. april 2022
Lovsekretariatet                                                           Kontor:   Strafferetskontoret
Christiansborg                                                             Sagsbeh:  Pernille Kloster
1240 København K                                                           Sagsnr.:  2022-0033-0455
DK Danmark                                                                 Dok.:     2397828

Besvarelse af spørgsmål nr. S 702 fra medlem af Folketinget Britt Bager
(KF)

Hermed sendes besvarelse af spørgsmål nr. S 702, som medlem af Folketin-
get Britt Bager (KF) har stillet til justitsministeren den 6. april 2022.

Nick Hækkerup

                  /
                             Thomas Jørn Rasmussen

                                                                           Slotsholmsgade 10
                                                                           1216 København K.

                                                                           T +45 3392 3340
                                                                           F +45 3393 3510

                                                                           www.justitsministeriet.dk
                                                                           jm@jm.dk

                                                                           Side 1/3
Spørgsmål nr. S 702 fra medlem af Folketinget Britt Bager (KF):

       ”Vil ministeren være med til at se på lovgivningen om nattelivs-
       zoner, således at personer, der er dømt for at »drugge« andre,
       også vil kunne omfattes af forbuddet om at opholde sig i be-
       stemte zoner?”

Svar:

Det er helt afgørende for mig som justitsminister, at alle danskere kan be-
væge sig frit og føle sig trygge, uanset hvor i landet de færdes. Det gælder
naturligvis også i nattelivet. Vi skal på ingen måde acceptere et utrygt nat-
teliv, og vi skal derfor også slå hårdt ned over for dem, som måtte ty til vold
eller anden utryghedsskabende kriminalitet i nattelivet.

Det var bl.a. også baggrunden for, at regeringen i 2020 tog initiativ til at
indføre mulighed for, at personer, der er dømt for voldelige overfald i nat-
telivet, kan idømmes et opholdsforbud i en periode på op til 2 år, hvor de
pågældende ikke må færdes eller opholde sig i nattelivet. Med forbuddet har
vi fået et effektivt værktøj til at give en »time out« til dem, der med al tyde-
lighed har vist, at de ikke evner at deltage i nattelivets aktiviteter.

Reglerne om opholdsforbud i bl.a. nattelivszoner er fastsat i straffelovens §
79 c, hvorefter den, som idømmes fængselsstraf eller anden strafferetlig
retsfølge af frihedsberøvende karakter for en overtrædelse af en række be-
stemmelser, herunder straffelovens § 244, stk. 1 (vold) eller § 245 (grov
vold), ved dommen kan gives et opholdsforbud. Ved opholdsforbud forstås
et forbud mod at færdes og opholde sig på serveringssteder, hvorfra der fo-
regår salg af stærke drikke til nydelse på eller ved salgsstedet, og hvortil der
er offentlig adgang, og i nattelivszoner udpeget i medfør af § 6 c i lov om
politiets virksomhed, jf. stk. 2.

Det er blandt andet en betingelse for at idømme et opholdsforbud efter § 79
c, at det forhold, som giver anledning til opholdsforbuddet, er begået i nat-
telivet eller i tilknytning til den dømtes færden i nattelivet, jf. Folketingsti-
dende 2020-21, tillæg A, L 189 som fremsat, s. 8. Det afgørende er, at et
forbud på grund af karakteren af den begåede kriminalitet vurderes at ville
virke forebyggende i forhold til ny ligeartet kriminalitet.

Justitsministeriet kan derudover henvise til ministeriets besvarelse af 14.
marts 2022 af spørgsmål nr. 611 (Alm. del) fra Folketingets Retsudvalg,

                                                                                                                                               Side 2/3
hvoraf det fremgår, at det at tilføre en anden persons mad eller drikke eufo-
riserende stoffer uden dennes vidende efter omstændighederne kan udgøre
en overtrædelse af straffelovens §§ 244 eller 245.
Der er således allerede i dag mulighed for at give personer, der dømmes for
at tilføre en anden persons mad eller drikke euforiserende stoffer uden den-
nes vidende, et forbud mod at opholde sig på bestemte serveringssteder og i
nattelivszoner.

                                                                                                                                               Side 3/3
