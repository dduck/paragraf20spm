                                                                           Børne- og Undervisningsudvalget 2021-22
                                                                                                                       Offentligt

Folketingets Lovsekretariat                                                Ministeren
Christiansborg
                                                                           Frederiksholms Kanal 21
Medlem af Folketinget Sikandar Siddique (FG) har den 14. januar 2022       1220 København K
stillet spørgsmål nr. S 384, som hermed besvares.                          Tlf. nr.: 32 92 50 00
                                                                           E-mail: uvm@uvm.dk
Spørgsmål nr. S 384:                                                       www.uvm.dk
Har regeringen en plan for aflysning af eksaminer for årgang 21/22 i fol-  CVR-nr.: 20453044
keskoler og gymnasier, da denne årgang i højere grad har været præget af
onlineundervisning grundet nedlukning end de foregående to årgange?        25. januar 2022
                                                                           Sagsnr.: 22/01129
Svar:
Regeringen har sammen med en række af Folketingets partier allerede gi-
vet mulighed for, at skoler og uddannelsesinstitutioner til sommerens
prøver lokalt kan justere prøvegrundlaget for de mundtlige prøver i 8.-
og 9. klasse samt på de gymnasiale uddannelser, så der ikke formuleres
prøvespørgsmål til de dele af faget, der alene er gennemgået som nødun-
dervisning uden fysisk fremmøde. Det er vigtigt at bemærke, at fjernun-
dervisningen har fungeret godt mange steder, og at der kan være forløb,
der er gennemgået som nødundervisning, som det giver mening at eksa-
minere i.

Som situationen er nu, er målet en så normal prøveafvikling som muligt
af hensyn til bl.a. elevernes læring og eksamenstræning. Regeringen føl-
ger dog selvfølgelig situationen tæt.

                                Med venlig hilsen

                           Pernille Rosenkrantz-Theil
