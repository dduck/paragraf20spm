                                     Udlændinge- og Integrationsudvalget 2021-22
                                                                                      Offentligt

Ministeren

Udlændinge- og Integrationsudvalget
Folketinget
Christiansborg
1240 København K

Medlem af Folketinget Peter Skaarup (DF) har den 2. maj 2022 stillet følgende         16. maj 2022
spørgsmål nr. S 810 til udlændinge- og integrationsministeren, som hermed besva-
res.                                                                                  Udlændinge- og
                                                                                      Integrationsministeriet
Spørgsmål S 810:
                                                                                      Slotsholmsgade 10
Hvilke initiativer agter ministeren at tage for at imødegå, at Kærshovedgård udvik-   1216 København K
ler sig til et arnested for fremtidige terrorangreb i Danmark som Center for Terror-
analyse peger på i sin seneste rapport fra marts måned?                               Tel.      6198 4000
(Spm. nr. S 810).
                                                                                      Mail      uim@uim.dk
Svar:
                                                                                      Web       www.uim.dk
Det fremgår af Politiets Efterretningstjenestes (PET) Center for Terroranalyses
(CTA) seneste Vurdering af Terrortruslen mod Danmark, som udkom den 29. marts         CVR-nr. 36977191
2022, at terrortruslen mod Danmark fortsat er i niveauet ”alvorlig”. Det er selvføl-
gelig noget, som regeringen tager alvorligt.                                          Sags nr.  2022 - 6762
                                                                                      Akt-id    1982878
Vi skal gøre alt, hvad vi kan, for at dæmme op for terrortruslen mod Danmark. Der
findes mørke kræfter i vores samfund, som vil os det ondt. Men der findes ingen
hurtige løsninger. Derfor nedsatte justitsministeren i december 2020 en indsats-
gruppe (”Bjelkegruppen”), som arbejder på at styrke indsatsen over for terror-
dømte og andre personer, der udviser tegn på radikalisering – både i fængslerne og
efter, at de er løsladt.

Bjelkegruppen udkom i oktober 2021 med den første delrapport, der indeholder
anbefalinger til at styrke den danske indsats over for terrordømte og radikaliserede
under varetægt og afsoning. Den kommende rapport fra Bjelkegruppen vil inde-
holde konkrete anbefalinger til at styrke myndighedernes indsats i forbindelse med
og efter løsladelse af terrordømte og radikaliserede. Dette omfatter også udviste
udlændinge, som efter afsoning skal indkvarteres på et udrejsecenter. Jeg ser der-
for frem til at se det endelige resultat af Bjelkegruppens arbejde.

Bjelkegruppens arbejde har imidlertid allerede ført til ændringer i det eksisterende
indberetningssystem ved bekymring om radikalisering på landets modtage-, op-
holds- og udrejsecentre. Bjelkegruppen har således i samarbejde med relevante

Side 1/2
myndigheder revideret det såkaldte IN8-skema med henblik på at få optaget Hjem-
rejsestyrelsen i den eksisterende indberetningsordning. Derudover blev skemaet
revideret med henblik på at fremme oplysningernes kvalitet og for at sikre, at ind-
beretningerne videregives til de relevante myndigheder.

Derudover er det naturligvis afgørende, at personalet på landets centre er opmærk-
somme på og har det fornødne kendskab til mulige tegn på radikalisering og eks-
tremisme, så personalet kan indberette eventuelle bekymringer om mistænkelig og
radikaliseret adfærd til de rette myndigheder. PET har således igennem længere tid
forestået uddannelse af aktører i Danmark, som er med til at forebygge radikalise-
ring og voldelig ekstremisme. Det omfatter bl.a. også centerpersonale på asylcentre
i samarbejde med Udlændingestyrelsen. Indsatsen er i 2021 blevet udvidet til også
at omfatte medarbejdere i Hjemrejsestyrelsen og politiets medarbejdere på Udrej-
secenter Kærshovedgård og har til formål at sikre, at personalet på centrene og i
de relevante tilknyttede myndigheder har kendskab til, hvordan de skal handle, hvis
der konstateres tegn på radikalisering og voldelig ekstremisme. Uddannelsen har
omhandlet tendenser i det aktuelle trusselsbillede, herunder truslen fra militant is-
lamisme, samt indgående viden om og tegn på radikalisering, bl.a. hvornår perso-
ner er sårbare over for radikalisering, og hvordan der kan arbejdes forebyggende
hermed.

Afslutningsvis kan det oplyses, at PET nøje følger udviklingen i trusselsbilledet i Dan-
mark og løbende vurderer, hvad udviklingen giver anledning til.

Kaare Dybvad Bek

                  /
                                        Louise Ersbøll Leimand

Side 2/2
