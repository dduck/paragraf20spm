                                                                                    Beskæftigelsesudvalget 2021-22
                                                                                                                   Offentligt

Folketingets Lovsekretariat                                                         Beskæftigelsesministeriet
lov@ft.dk                                                                           Holmens Kanal 20
                                                                                    1060 København K

                                                                                    T +45 72 20 50 00
                                                                                    E bm@bm.dk
                                                                                    www.bm.dk

                                                                                    CVR 10172748

                                                                                    J.nr.

Folketingsmedlem Niels Flemming Hansen (KF) har den 9. februar 2022 stillet føl-
gende spørgsmål nr. S 481, som hermed besvares.

Spørgsmål nr. S 481 :
”Mener ministeren, at staten har et økonomisk ansvar i forhold til ansatte, som
smittes med covid-19, uden at der har været en erhvervsmæssig risiko, f.eks. i et
call-center?”

Svar:

Regeringen har under coronapandemien været stærkt optaget af, at danske virk-
somheder og lønmodtagere ikke skulle bære den økonomiske byrde ved corona.

Derfor blev der med bred opbakning i Folketinget allerede i marts 2020 vedtaget et
lovforslag, der skulle sikre, at virksomheder kan få sygedagpengerefusion fra 1.
fraværsdag for medarbejdere, der er syge med corona. Ordningen har også været
gældende for selvstændige, der har kunnet få sygedagpenge i samme situationer.

Regeringen og Folketinget indførte ordningen igen med bred opbakning den 23.
november 2021, da smitten steg igen med den nye omikron-variant, efter aftale
med arbejdsmarkedets parter. Ordningen udfases den 28. februar 2022, ligesom en
lang række andre støtteordninger, der blev etableret som følge af covid-19. Jeg
skal mødes med parterne den 21. februar 2022 for at drøfte status for ordningen.

Venlig hilsen

Peter Hummelgaard
Beskæftigelsesminister
