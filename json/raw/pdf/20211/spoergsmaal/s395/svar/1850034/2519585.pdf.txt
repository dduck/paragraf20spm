Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.     Medlem af Folketinget Mette Abildgaard (V) har d. 18. januar 2022 stillet føl-
2022 - 329  gende spørgsmål nr. S 395 til social- og ældreministeren, som hermed besva-
            res.
Doknr.
521012      Spørgsmål nr. S 395:
            Mener ministeren, at det er i overensstemmelse med reglerne om
Dato        magtanvendelse, at sikkerhedsvagter, som beskrevet af Esbjerg Kommune i
27-01-2022  artiklen »Massiv stigning i sikkerhedsvagter,18 der mandsopdækker demente«,
            tager fat i og pacificerer borgeren, så der kommer ro på sagen, jf. Vejledning
            om magtanvendelse og andre indgreb i selvbestemmelsesretten over for
            voksne, herunder pædagogiske principper kapitel 4, punkt 10?

            Svar:
            Først og fremmest mener jeg ikke, at sikkerhedsvagter på plejehjem er den rig-
            tige løsning.

            Jeg kan ikke gå ind i den konkrete sag i artiklen om Esbjerg Kommune, da jeg
            ikke har et nærmere kendskab til de faktiske omstændigheder i sagen, men jeg
            kan generelt oplyse følgende om reglerne om magtanvendelse og andre ind-
            greb i selvbestemmelsesretten:

            Servicelovens regler om magtanvendelse og andre indgreb i selvbestemmel-
            sesretten kan udelukkende anvendes af det personale, der er ansat til at vare-
            tage omsorgen for borgerne. Personale, som ikke er ansat til at varetage om-
            sorgen over for borgerne som eksempelvis rengøringspersonale, vagter, pedel-
            ler og lignende kan altså ikke foretage indgreb efter servicelovens regler om
            magtanvendelse og ej heller assistere ved indgreb. Dette fremgår eksplicit af
            vejledning om magtanvendelse og andre indgreb i selvbestemmelsesretten
            over for voksne og af bemærkningerne til ændringsforslaget ved den seneste
            ændring af magtanvendelsesreglerne, som trådte i kraft 1. januar 2020.

            I straffeloven findes bestemmelser om handlinger foretaget i nødret og nød-
            værge. Bestemmelserne medfører straffrihed ved magtanvendelse uden hjem-
            mel i helt ekstraordinære tilfælde, hvor indgrebet sker for at afværge angreb el-
            ler værne om beskyttede retsgoder. Bestemmelserne er derfor ikke hjemmels-
            grundlag for at foretage jævnligt forekommende tvangsmæssige indgreb. Nød-

                                                                                                                                              1
værge og nødret giver alene straffrihed for handlinger af forsvarsmæssig ka-
rakter og kan ikke anvendes som hjemmel til at foretage aktive handlinger, der
ikke er strengt nødvendige for at værne om beskyttede retsgoder.
Det er domstolene, der tager stilling til, hvorvidt et magtindgreb er sket i nødret
eller nødværge.
Bestemmelserne om nødret og nødværge gælder i hele samfundet og derfor
også vagter på botilbud og plejehjem, men bestemmelserne giver ikke adgang
til, at vagter aktivt kan anvende indgreb efter servicelovens magtanvendelses-
regler.
Med venlig hilsen
Astrid Krag

                                                                                                                                  2
