                                                                                          Beskæftigelsesudvalget 2021-22
                                                                                                                         Offentligt

Folketingets Lovsekretariat                                                               Beskæftigelsesministeriet
lov@ft.dk                                                                                 Holmens Kanal 20
                                                                                          1060 København K
René Christensen
Rene.Christensen@ft.dk                                                                    T +45 72 20 50 00
                                                                                          E bm@bm.dk
Folketingsmedlem René Christensen (DF) har den 6. september 2022 stillet føl-             www.bm.dk
gende spørgsmål nr. S 1242, som hermed besvares.
                                                                                          CVR 10172748
Folketingsmedlem René Christensen (DF) har den 6. september 2022 stillet føl-
gende spørgsmål nr. S 1242, som hermed besvares.                                          J.nr. 2022 - 6926
                                                                                          13. september 2022
Spørgsmål nr. S 1242:
”Hvordan vil ministeren sikre, at arbejdsmiljøet forbedres blandt butiksansatte, der
udsættes for skældsord, overfald og trusler, som det afdækkes i BT’s artikel »Bu-
tiksansatte udsættes for skældsord, overfald og trusler: Vil have hårdere straffe til
kunder« af 14. august 2022?”

Svar:
Det bekymrer mig, at butiksansatte bl.a. oplever at blive truet med vold som fx
skældsord, overfald og trusler af kunder. Det er helt uacceptabelt, at de risikerer at
blive syge eller komme til skade, fordi de passer deres arbejde.

Regeringen prioriterer et sikkert og sundt arbejdsmiljø og har derfor afsat ca. 1,3
mia. kr. over de næste fire år. Regeringen har i sit udspil til en ny politisk aftale på
arbejdsmiljøområdet, som jeg offentliggjorde den 1. september, lagt op til at sikre
et stærkt Arbejdstilsyn, der har ressourcer til at understøtte virksomhedernes fore-
byggende arbejde og føre en effektiv kontrol med arbejdsmiljøet.

Det er helt afgørende at understøtte virksomhedernes forebyggende arbejde, da det
er arbejdsgiver, der har ansvar for at forebygge risikoen for arbejdsrelateret vold og
trusler. Arbejdsgiverne skal understøttes i at reducere forekomsten og alvorlighe-
den af episoder mest muligt.

Vi vil fortsat arbejde for at forbedre arbejdsmiljøet for de butiksansatte ved at
trække på erfaringer fra de konkrete indsatser, som tidligere er gennemført. Bl.a.
gennemfører Arbejdstilsynet i 2021-2022 en vejledningsindsats på grundtilsyn om
krænkende handlinger fra både interne og eksterne - herunder vold - i udvalgte
brancher, hvor bl.a. branchen ’butikker og engros’ er udvalgt. Arbejdstilsynet har i
2020 og 2021 gennemført kampagner om krænkende handlinger, og bl.a. gjort op-
mærksom på Arbejdstilsynets hotline, hvor man kan få råd og vejledning til at fore-
bygge og håndtere krænkende handlinger. Dertil har Arbejdstilsynet gennemført
kampagne om krænkende handlinger målrettet unge butiksansatte, hvor både ar-
bejdsgivere, unge og kunder anerkendte udfordringerne og kom med eksempler på
konkrete hændelser. Erfaringerne fra de indsatser er nyttige i Arbejdstilsynets ind-
satser for at forbedre arbejdsmiljøet for butiksansatte fremadrettet.
Jeg vil også nævne, at regeringen i december 2020 indgik en trepartsaftale, der ud-
peger de brancher, hvor udvalgte arbejdsmiljøproblemer er størst og hvor Arbejds-
miljørådet sammen med Branchefællesskaberne for Arbejdsmiljø har fastsat kon-
krete måltal for at nedbringe problemerne. Målet med trepartsaftalen er bl.a., at
centrale aktører inden for arbejdsmiljøområdet – bl.a. Arbejdstilsynet og Branche-
Fællesskaber for Arbejdsmiljø - trækker i samme retning for at arbejde for et sik-
kert og sundt arbejdsmiljø. I de nationale mål er butikker udvalgt inden for ergo-
nomi.
I udspillet til ny politisk aftale lægger regeringen også op til et fortsat stærkt fokus
på psykisk arbejdsmiljø i indsatsen og til, at erfaringerne fra de brancherettede til-
syn, som var en del af arbejdsmiljøaftalen fra 2019 bliver integreret i det alminde-
lige tilsyn. På den måde vil tilsynet blive mere målrettet den enkelte branche – og
det gælder naturligvis også butikker og engroshandel.
En forudsætning for et fortsat stærkt Arbejdstilsyn er en ny politisk aftale på ar-
bejdsmiljøområdet. Jeg håber derfor på en bred aftale, så vi kan fremtidssikre ar-
bejdsmiljøindsatsen – til gavn for alle ansatte i Danmark.

Venlig hilsen
Peter Hummelgaard
Beskæftigelsesminister

                                                                                                   2
