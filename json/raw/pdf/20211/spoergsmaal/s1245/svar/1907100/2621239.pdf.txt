                                                                                           Beskæftigelsesudvalget 2021-22
                                                                                                                          Offentligt

 Folketingets Lovsekretariat                                                               Beskæftigelsesministeriet
 lov@ft.dk                                                                                 Holmens Kanal 20
                                                                                           1060 København K
 René Christensen
 Rene.Christensen@ft.dk                                                                    T +45 72 20 50 00
                                                                                           E bm@bm.dk
Folketingsmedlem René Christensen (DF) har den 6. september 2022 stillet føl-              www.bm.dk
gende spørgsmål nr. S 1245, som hermed besvares.
                                                                                           CVR 10172748
Spørgsmål nr. S 1245:
”Hvordan mener ministeren, at der i de forestående arbejdsmiljøforhandlinger kan           J.nr. 2022 – 6926
tages højde for dårligt arbejdsmiljø blandt butiksansatte, hvor flere oplever grove        13. september 2022
trusler og chikane fra kunder, som det fremgår af BT’s artikel »Butiksansatte ud-
sættes for skældsord, overfald og trusler: Vil have hårdere straffe til kunder« af 14.
august 2022?”

Svar:
Et sikkert og sundt arbejdsmiljø for alle danskere er højt prioriteret af regeringen.
Det har vi slået fast med vores udspil til en ny arbejdsmiljøaftale, hvor vi foreslår,
at der afsættes ca. 1,3 mia. kr. i perioden 2023-26 til arbejdsmiljøindsatsen og ind-
satsen mod social dumping. En stærk indsats kræver stabilitet omkring de økono-
miske rammer, og derfor prioriterer regeringen også, at der fra 2027 og frem varigt
afsættes godt 200 mio. kr. årligt til området. Vi har i vores udspil lagt op til at sikre
et stærkt Arbejdstilsyn, der har ressourcerne til både at understøtte virksomheder-
nes forebyggende arbejde og føre en effektiv kontrol med arbejdsmiljøet.

Regeringen har med udspillet bl.a. lagt op til at sikre et fortsat stærkt fokus på psy-
kisk arbejdsmiljø i indsatsen og integrere erfaringerne fra de brancherettede indsat-
ser i det almindelige tilsyn, så virksomheder – også virksomheder med mange bu-
tiksansatte - får et mere målrettet branchefokus, og der udvikles og gennemføres
særlige tilsynsindsatser, hvor der er behov.

En forudsætning for et fortsat stærkt Arbejdstilsyn er en ny politisk aftale på ar-
bejdsmiljøområdet. Jeg håber derfor på en bred aftale, så vi kan fremtidssikre ar-
bejdsmiljøindsatsen – til gavn for alle ansatte i Danmark. Jeg vil i øvrigt henvise til
min besvarelse af spørgsmål nr. S 1242.
Venlig hilsen
Peter Hummelgaard
Beskæftigelsesminister

                                                                                                   2
