                                                                                      Beskæftigelsesudvalget 2021-22
                                                                                                                     Offentligt

Folketingets Lovsekretariat                                                           Beskæftigelsesministeriet
lov@ft.dk                                                                             Holmens Kanal 20
                                                                                      1060 København K
Hans Andersen
Hans.Andersen@ft.dk                                                                   T +45 72 20 50 00
                                                                                      E bm@bm.dk
Folketingsmedlem Hans Andersen (V) har den 28. juni 2022 stillet følgende             www.bm.dk
spørgsmål nr. S 1087, som hermed besvares.
                                                                                      CVR 10172748
Spørgsmål nr. S 1087:
”Anerkender ministeren, at der er tale om et løftebrud, når Socialdemokratiets for-   J.nr. 2022 - 5168
mand, som i dag er statsminister, sagde, at man ikke går til valg på at hæve ydel-    6. juli 2022
serne, når den nye aftale om et nyt kontanthjælpssystem netop sætter ydelserne
op?”

Svar:

Nej, jeg er ikke enig i, at der er tale om et løftebrud. Med Aftale om nyt kontant-
hjælpssystem med plads til børnene fastholder vi gældende satsstrukturer og optje-
ningsregler, mens vi hjælper børnene i kontanthjælpssystemet målrettet. For det
første gennem børnetillægget til de omtrent 23.000 børn i familier, der i dag modta-
ger det midlertidige børnetilskud. Og for det andet gennem fritidstillægget, som
fremover skal sikre, at alle ca. 40.000 børn i kontanthjælpssystemet kan være en
aktiv del af fællesskabet.

Samlet set hjælper vi 9.200 børn i kontanthjælpssystemet op over lavindkomst-
gruppen. Vi gør altså præcis det, vi hele tiden har lovet – nemlig at gøre det nem-
mere at være barn i Danmark, uanset ens forældres baggrund og situation. Børnene
skal nemlig ikke betale prisen for, at deres forældre ikke har et arbejde.

Venlig hilsen

Peter Hummelgaard
Beskæftigelsesminister
