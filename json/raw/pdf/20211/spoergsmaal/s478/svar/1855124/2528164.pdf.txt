                                                                              Børne- og Undervisningsudvalget 2021-22
                                                                                                                          Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Birgitte Klintskov Jerkel (KF) har den 8. februar       1220 København K
2022 stillet spørgsmål nr. S 478, som hermed besvares.                        Tlf. nr.: 32 92 50 00
                                                                              E-mail: uvm@uvm.dk
Spørgsmål nr. S 478:                                                          www.uvm.dk
Vil ministeren oplyse, om ministeren agter at indkalde ordførerne til         CVR-nr.: 20453044
drøftelse af en imødegåelse af udviklingen, hvor børn i stadig yngre al-
dersgrupper udsættes for seksuel eksponering på sociale medier, samt om       11. februar 2022
ministeren bakker op om interesseorganisationernes opråb om behovet           Sagsnr.: 22/03059
for en pædagogisk indsats?

Svar:
Ingen børn eller unge skal udsættes for seksuel eksponering eller anden
krænkende adfærd på nettet. Skal børn og unge beskyttes bedst muligt på
nettet, så kræver det regulering og lovgivning – men det kræver i lige så
høj grad, at vi klæder børn og unge på, så de kan begå sig på internettet.
De skal vide, hvordan de skal agere, hvis de oplever at blive udsat for
seksuel eksponering eller andet skadeligt indhold.

Derfor har regeringen også allerede taget en række skridt der skal sikre,
at vi passer bedre på vores børn og unge online. På mit område har et
bredt flertal i Folketinget i december sidste år indgået en aftale om en
styrket indsats for digital dannelse af børn og unge. Indsatsen skal under-
støtte, at vores børn og unge lærer at færdes sikkert på internettet, og læ-
rer de digitale færdselsregler at kende. Jeg ønsker, at vi ser resultatet af
denne indsats før, at ordførerne igen indkaldes til yderligere drøftelser på
området.

Derudover vil man på erhvervsministerens område i løbet af marts bl.a.
fremsætte en ny SoMe-lov og på kulturministerens område er Medierådet
for Børn og Unge i gang med udarbejdelsen af et kodeks med etiske ret-
ningslinjer for digitalt indhold, som særligt bruges af børn og unge. Der
arbejdes også på en frivillig mærkningsordning af digitalt indhold på soci-
ale medier, videodelingstjenester og blogs målrettet børn og unge.
I medieudspillet har regeringen foreslået at igangsætte en undersøgelse
af, hvordan sociale medier og andre digitale tjenester kan gøres mere an-
svarlige for skadeligt indhold og skadelige funktioner, særligt over for
børn og unge. Dermed kan vi få et overblik over, hvordan vi kan sætte
ind over for problemstillinger omkring børn og unge online.
Så er der spørgsmålet om foranstaltninger, der sikrer, at børn og unge
ikke udsættes for bl.a. voldeligt indhold og porno på nettet når de er i
skole. I skolen er det kommunerne, der står for de teknologiske løsninger
som eksempelvis filtre mv., der kan beskytte børn og unge mod kræn-
kende indhold. Jeg ved, at KL er optaget af problematikken og bl.a. har
skrevet rundt til kommunerne, ligesom KL også vil samle de relevant ak-
tører på området for at drøfte mulige tiltag nærmere.

                                Med venlig hilsen
                           Pernille Rosenkrantz-Theil

                                                                                                                    2
