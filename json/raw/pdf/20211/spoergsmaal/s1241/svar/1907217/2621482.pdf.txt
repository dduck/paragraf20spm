                                                                                     Kirkeudvalget 2021-22
                                                                                                       Offentligt

Folketingets Lovsekretariat (lov@ft.dk)
Louise.Elholm@ft.dk

Kirkeminister Ane Halsboe-Jørgensens svar på MF Louise Schack Elholms                Telefon 3392 3390
spørgsmål af 5. september 2022 (Spørgsmål S 1239).                                   e-post km@km.dk

Spørgsmål S:                                                                         Akt nr.: 244546

”Hvilke trossamfund mener ministeren ikke har brug for religionsfrihed, når          Dette akt nr. bedes oplyst ved
ministeren udtaler i artiklen ”Minister vil se på retten til at fravælge kvindelige  henvendelse til Kirkeministeriet
præster” i Kristeligt Dagblad den 29. august 2022: ”Vi har fortsat trossamfund i
Danmark, som har brug for religionsfrihed, og som har brug for, at de fortsat        Dato: 13. september 2022
kan have lov til at have mandlige katolske præster eller mandlige rabbinere?”

Svar:

For mig handler den aktuelle diskussion om ophævelse af bekendtgørelse. nr.
350 af 10. juli 1978 om fravigelse af lov om ligebehandling af mænd og kvinder
med hensyn til beskæftigelse m.v. for så vidt angår præstestillinger om, hvor-
vidt det er muligt at imødekomme en række biskoppers forslag om, at undta-
gelsen ophæves for stillinger i folkekirken.

I den omtalte artikel forholder jeg mig således alene til udtalelser fra en række
af folkekirkens biskopper, som bl.a. har tilkendegivet, at de enten ikke anser
bestemmelsen for afgørende eller gerne ser den ændret som utidssvarende. Bi-
skopperne lægger dog fortsat vægt på, at hensynet til forskellige kirkelige ret-
ninger fastholdes i form af menighedsrådets kaldsret i den demokratiske pro-
ces ved valg af præst samt beskyttelsen af teologisk bestemte mindretal ved
valg af præst.

Jeg kan hertil oplyse, at jeg naturligvis er meget åben for at diskutere, om vi
ikke står et sted her i 2022, hvor tiden er løbet fra denne undtagelse, når det
gælder folkekirken. Derfor vil jeg nu gå i dialog med folkekirkens egne repræ-
sentanter og afsøge, hvorvidt der stadig er brug for undtagelsen, eller om den
kan ophæves, uden at folkekirken knækker over.

Samtidig hermed er jeg i gang med at undersøge, hvilke begrænsninger grund-
loven og Danmarks internationale forpligtelser eventuelt sætter i forhold til at
ophæve bekendtgørelsen, for så vidt angår folkekirken. Religionsfriheden skal
naturligvis respekteres.

Jeg er opmærksom på, at undtagelsen har stor betydning for en række trossam-
fund, som har en anden praksis end folkekirken og derfor kun kalder mandlige
præster.
                                                                              Akt nr.: 244546
                                                                              Side 2

Ane Halsboe-Jørgensen
                                            / Lena Bhakti Marcussen Petersen
