                                                                                      Erhvervsudvalget 2021-22
                                                                                                             Offentligt

Folketingets Lovsekretariat                                                     ERHVERVSMINISTEREN

                                                                                28. januar 2022

Besvarelse af spørgsmål 418 stillet af Sikandar Siddique (FG) den 24.           ERHVERVSMINISTERIET
januar 2022.
                                                                                Slotsholmsgade 10-12
Spørgsmål 418:                                                                  1216 København K
Vil ministeren tage initiativ til at sikre en ensartet opgørelsesmetode for
pensionsselskaberne om, hvordan de opgør ”grønne” investeringer, samt           Tlf.  33 92 33 50
yderligere tage initiativ til at sikre større gennemsigtighed hos pensionssel-
skaberne i forhold til, hvad deres ”grønne” investeringer reelt er?             Fax. 33 12 37 78

Begrundelse                                                                     CVR-nr. 10092485
Der henvises til artikelserien fra Policywatch.dk: ”Ingen ved hvad der lig-
ger bag pensionsselskabernes grønne milliarder”.                                EAN nr. 5798000026001

Svar:                                                                           em@em.dk
Der er ingen tvivl om, at pensionsselskaberne kan spille en væsentlig rolle
i at fremme bæredygtige investeringer, og jeg er enig i, at det er vigtigt, at  www.em.dk
så stor transparens som muligt om disse investeringer, og deres reelle virk-
ning på den grønne omstilling, klimaet mv.

På EU-niveau pågår der aktuelt et arbejde for at sikre større gennemsigtig-
hed og konsekvent rapportering om bæredygtige investeringer. Danmark
støtter aktivt dette arbejde, der er en del af Kommissionens handlingsplan
for bæredygtig finansiering.

Europa-Parlamentet og Rådet vedtog i juni 2020 taksonomiforordningen
(forordning (EU) 2020/852), der sætter rammen om et fælles EU-klassifi-
kationssystem ("taksonomi"), der skal fastlægge kriterier for, om en øko-
nomisk aktivitet klassificeres som bæredygtig. Europa-Parlamentet og Rå-
det har også vedtaget disclosure-forordningen (forordning (EU)
2019/2088), der har til formål at harmonisere finansielle virksomheders of-
fentliggørelser om bæredygtighed, samt at imødegå såkaldt green washing,
hvor et finansielt produkt markedsføres som bæredygtigt uden reelt at være
det. Herudover pågår der forhandlinger om direktivet om virksomheders
bæredygtighedsrapportering (CSRD), som indeholder krav om rapporte-
ring om bæredygtighedsoplysninger efter kommende europæiske standar-
der.
De nye EU-regler skal danne ramme for reguleringen af bæredygtige inve-
steringer. Formålet er, at der kan skabes mere klarhed og gennemsigtighed
om investorernes investeringer i Danmark og i resten af EU. Der udestår
fortsat en del af udmøntningen af reglerne, og fx pensionsselskabernes mu-
lighed for ensartet rapportering skal ses i det lys.

Jeg mener, at det er hensigtsmæssigt, at regler om opgørelse af bæredygtige
aktiviteter fastlægges ensartet i EU, så der ikke er forskellige opgørelses-
metoder på tværs af EU-lande, og så man kan være sikker på, at et investe-
ringsprodukt reelt er grønt, uanset om man køber det fra et dansk selskab
eller fra en udbyder i et andet EU-land.

Med venlig hilsen

Simon Kollerup
