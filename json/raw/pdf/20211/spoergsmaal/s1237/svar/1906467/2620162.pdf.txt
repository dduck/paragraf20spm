                             Ligestillingsudvalget 2021-22
                                                       Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00

Sagsnr.      Svar på spørgsmål stillet af medlem af Folketinget Maja Torp (V) den 2. september
2022 - 4558  2022.

Doknr.       Spørgsmål nr. S 1236:
549798       ”Vil ministeren redegøre for, hvad aldersgrænsen for juridisk kønsskifte konkret bør
             være ifølge den socialdemokratiske regering?”
Dato
09-09-2022   Svar:
             Siden den 1. januar 2016 har der i Danmark været tilbud om kønsmodificerende medi-
             cinsk behandling til personer under 18 år med kønsligt ubehag.

             I handlingsplanen fra juni 2018 til fremme af tryghed, trivsel og lige muligheder for
             LGBTI-personer for 2018-2021 besluttede den daværende borgerlige regering at ned-
             sætte en tværministeriel arbejdsgruppe til fremme af lige muligheder for LGBTI-perso-
             ner, som bl.a. fik til opgave at undersøge, om der burde åbnes for juridisk kønsskifte for
             transkønnede børn og unge under 18 år. I august 2020 afgav arbejdsgruppen en rapport,
             hvori arbejdsgruppen bl.a. opstillede og vurderede mulige modeller.

             Som led i undersøgelsen har den tværministerielle arbejdsgruppe overvejet, men fundet
             det vanskeligt at fastsætte en nedre aldersgrænse. Arbejdsgruppen har i den forbindelse
             konkluderende henvist til følgende:

             ”Konkluderende finder arbejdsgruppen, at det er vanskeligt at fastsætte en nedre alders-
             grænse for ændring af juridisk køn. Det skyldes, at der hverken i Sundhedsstyrelsens
             vejledning eller ud fra et sundhedsfagligt belæg kan udledes en absolut nedre alders-
             grænse for, hvornår et barn tidligst kan påbegynde kønsmodificerende behandling. Der-
             med vurderes det heller ikke, at der inden for rammerne af Danmarks internationale
             forpligtelser kan fastsættes en nedre aldersgrænse for ændring af juridisk køn for børn
             og unge under 18 år. Det er således arbejdsgruppens vurdering, at en evt. nedre alders-
             grænse for ændring af juridisk køn går hånd i hånd med en evt. nedre aldersgrænse for
             kønsmodificerende behandling.”

             Der henvises for en nærmere beskrivelse af arbejdsgruppens overvejelser til afsnit
             4.1.11.1 i arbejdsgruppens rapport.

             Arbejdsgruppen har således konkluderet, at der ikke inden for rammerne af Danmarks
             internationale forpligtelser kan fastsættes en (absolut) nedre aldersgrænse for ændring
             af juridisk køn for børn og unge under 18 år.

             Det fremgår endvidere af arbejdsgruppens rapport, at Sundhedsstyrelsen har påpeget,
             at oplevelsen af ens kønsidentitet i udgangspunktet må antages at være individuel og
             subjektiv.
Regeringen har overvejet, men ikke fundet grundlag for en model med en form for nedre
aldersgrænse på 10-12 år. En sådan model forudsætter som følge af forholdet til Dan-
marks internationale forpligtelser efter Justitsministeriets vurdering for det første, at
der indføres en dispensationsadgang for mindreårige under 10-12 år, som modtager el-
ler har modtaget kønsmodificerende behandling. Det kan f.eks. dreje sig om piger, der
går i pubertet som 9-årige. For det andet vil der efter Justitsministeriets vurdering også
skulle indføres en dispensationsadgang for mindreårige under 10-12 år, som ikke mod-
tager eller har modtaget kønsmodificerende behandling, med udgangspunkt i en vurde-
ring af, om den mindreårige i længere tid har haft en fysisk fremtræden og/eller social
identitet, som ikke passer med det biologiske køn.
Det vil efter regeringens opfattelse – af flere grunde – ikke være en optimal løsning at
indføre en sådan model, hvor en myndighed skal vurdere den mindreåriges oplevelse af
at tilhøre det andet køn og eventuelt give tilladelse til ændring af personnummer for
mindreårige under 10-12 år. Det skyldes bl.a. spørgsmålet om administrationen af en
sådan dispensationsadgang, herunder udgifterne hertil, og oplevelsen af en sådan sags-
behandling for den mindreårige.
Samlet set har regeringen fundet det rigtigst, at det er forældrene, der sammen med den
mindreårige finder frem til, om den rigtige løsning er at få tildelt et nyt personnummer,
og i givet fald hvornår. Vi har tillid til, at forældre kender deres børn bedst, og at de
sammen kan finde frem til den rigtige løsning.
Samtidig spiller det ind, at tildeling af nyt personnummer er en ren administrativ pro-
cedure, der kan laves om igen.

Med venlig hilsen
Christian Rabjerg Madsen

                                                                                                                                              2
