                             Ligestillingsudvalget 2021-22
                                                       Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00

Sagsnr.      Svar på spørgsmål stillet af medlem af Folketinget Maja Torp (V) den 2. september
2022 - 4558  2022.

Doknr.       Spørgsmål nr. S 1237:
549819       ”Er ministeren – henset til at Det Etiske Råd har forslået en aldersgrænse på 10-12 år
             for juridisk kønsskifte med udgangspunkt i følgende argument: »Det må anses for tvivl-
Dato         somt, om børn før puberteten kan gennemskue de grundlæggende årsager til og over-
09-09-2022   skue konsekvenser af en mulig ændring af juridisk køn. En sådan stillingtagen kræver
             et vist mål af modenhed og bevidsthed« – ikke enig i denne argumentation, eftersom
             regeringen har forslået helt at fjerne aldersgrænsen for juridisk kønsskifte?

             Svar:
             Det Etiske Råd har den 8. marts 2021 efter anmodning fra Folketingets Ligestillingsud-
             valg afgivet en udtalelse om ændring af juridisk køn til mindreårige, hvorefter 16 ud af
             17 rådsmedlemmer anbefaler en sænkning af aldersgrænsen for ændring af juridisk køn.
             14 ud af 17 rådsmedlemmer anbefaler, at aldersgrænsen sænkes til 10-12 års alderen.
             Der henvises herved til, at det må anses for tvivlsomt, om mindreårige før puberteten
             kan gennemskue de grundlæggende årsager til og overskue konsekvenser af en mulig
             ændring af juridisk køn, og at 10-12 år er alderen, hvor eventuel behandling med stop-
             hormoner ofte vil kunne besluttes og iværksættes. 11 ud af 17 medlemmer anbefaler en
             erklæringsmodel, men med et krav om børnefaglig rådgivning, uanset hvilken alders-
             grænse der måtte blive besluttet.

             Det Etiske Råd forholder sig i sin udtalelse ikke til de juridiske implikationer ved indfø-
             relse af en nedre aldersgrænse.

             Som anført i min besvarelse af spørgsmål S 1236 har den tværministerielle arbejds-
             gruppe overvejet, men fundet det vanskeligt at fastsætte en nedre aldersgrænse. Ar-
             bejdsgruppen har i den forbindelse konkluderende henvist til følgende:

             ”Konkluderende finder arbejdsgruppen, at det er vanskeligt at fastsætte en nedre alders-
             grænse for ændring af juridisk køn. Det skyldes, at der hverken i Sundhedsstyrelsens
             vejledning eller ud fra et sundhedsfagligt belæg kan udledes en absolut nedre alders-
             grænse for, hvornår et barn tidligst kan påbegynde kønsmodificerende behandling. Der-
             med vurderes det heller ikke, at der inden for rammerne af Danmarks internationale
             forpligtelser kan fastsættes en nedre aldersgrænse for ændring af juridisk køn for børn
             og unge under 18 år. Det er således arbejdsgruppens vurdering, at en evt. nedre alders-
             grænse for ændring af juridisk køn går hånd i hånd med en evt. nedre aldersgrænse for
             kønsmodificerende behandling.”
Der henvises for en nærmere beskrivelse af arbejdsgruppens overvejelser til afsnit
4.1.11.1 i arbejdsgruppens rapport.
Arbejdsgruppen har således konkluderet, at der ikke inden for rammerne af Danmarks
internationale forpligtelser kan fastsættes en (absolut) nedre aldersgrænse for ændring
af juridisk køn for børn og unge under 18 år.
Der henvises i øvrigt til besvarelse af spørgsmål S 1236.
Med venlig hilsen
Christian Rabjerg Madsen

                                                                                                                                              2
