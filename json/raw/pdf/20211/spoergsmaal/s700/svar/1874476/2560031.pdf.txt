                                                                                        Retsudvalget 2021-22
                                                                                                         Offentligt

Folketinget                                                                   Dato:     19. april 2022
Christiansborg                                                                Kontor:   Stats- og Menneskerets-
1240 København K                                                                        kontoret
DK Danmark                                                                    Sagsbeh:  Joachim Slott Pischiutta
                                                                              Sagsnr.:  2022-0033-0454
                                                                              Dok.:     2397363

Besvarelse af spørgsmål nr. S 700 fra medlem af Folketinget Karina
Lorentzen Dehnhardt (SF):

Hermed sendes besvarelse af spørgsmål nr. S 700, som medlem af Folketin-
get Karina Lorentzen Dehnhardt (SF) har stillet til justitsministeren den 6.
april 2022.

Nick Hækkerup

                  /
                             Henrik Skovgaard-Petersen

                                                                              Slotsholmsgade 10
                                                                              1216 København K.

                                                                              T +45 3392 3340
                                                                              F +45 3393 3510

                                                                              www.justitsministeriet.dk
                                                                              jm@jm.dk

                                                                              Side 1/3
Spørgsmål nr. S 700 fra medlem af Folketinget Karina Lorentzen
Dehnhardt (SF):

       ”Vil ministeren redegøre for, om afgørelsen i sagen om Bitten
       Vivi Jensen, der brød sin tavshedspligt ved at videregive oplys-
       ninger fra førtidspensionssager, giver anledning til initiativer for
       så vidt angår offentligt ansattes ytringsfrihed?"

Begrundelse:

       ”Højesteret har for nylig afgjort, at Bitten Vivi Jensen skal be-
       tale 5000 kroner i bøde for at have brudt sin tavshedspligt, da
       hun som kommunal ansat videregav personfølsomme oplysnin-
       ger fra førtidspensionssager til Information i 2016.”

Svar:

Offentligt ansatte har en udstrakt ytringsfrihed, der betyder, at de som ud-
gangspunkt ikke kan afskediges, degraderes eller på anden måde mødes med
negative konsekvenser, når ytrer sig på egne vegne. Som justitsminister er
jeg meget optaget af, at offentligt ansatte, som i kraft af deres ansættelse har
særlig viden og erfaring inden for deres fagområder, rent faktisk benytter
sig af deres ytringsfrihed og bidrager til den offentlige debat.

Der gælder alene få begrænsninger i offentligt ansattes ytringsfrihed. Blandt
begrænsningerne er, at man ikke må bryde sin tavshedspligt. Tavshedsplig-
ten omfatter alene fortrolige oplysninger. Det følger i den forbindelse af
straffelovens § 152, stk. 1, at den, som virker eller har virket i offentlig tje-
neste eller hverv, og som uberettiget videregiver eller udnytter fortrolige
oplysninger, hvortil den pågældende i den forbindelse har fået kendskab,
straffes med bøde eller fængsel indtil 6 måneder. Samtidig følger det af
straffelovens § 152 e, nr. 2, at bl.a. bestemmelsen i § 152 ikke omfatter til-
fælde, hvor den pågældende handler i berettiget varetagelse af åbenbar al-
meninteresse eller af eget eller andres tarv.

Højesteret foretog i den sag, der nævnes i spørgsmålet, en konkret vurdering
af, om forholdet opfyldte disse betingelser. Retten konkluderede, at ved-
kommendes ønske om at få afdækket kommunens sagsbehandling på reha-
biliteringsområdet ikke berettigede til den krænkelse, som hendes videregi-
velse af de særdeles følsomme personoplysninger om 89 borgere indebar,
idet Højesteret bl.a. lagde vægt på, at ønsket om at få afdækket

                                                                                                                                               Side 2/3
sagsbehandlingen hos kommunen kunne være opfyldt på anden måde end
ved som sket at videregive særdeles følsomme, personhenførbare oplysnin-
ger til en journalist.
Regeringen har i forståelsespapiret Retfærdig Retning for Danmark af 25.
juni 2019, som er indgået mellem Socialdemokratiet, Radikale Venstre, SF
og Enhedslisten, givet klart udtryk for, at regeringen bl.a. vil arbejde for at
fremme ytringsfriheden for offentligt ansatte, så ytringsfriheden kan bruges
inden for gældende begrænsninger uden frygt for direkte eller indirekte ne-
gative reaktioner fra ledelsen. Jeg er glad for, at vi for nylig tog hul på for-
handlingerne om, hvordan vi kan fremme offentligt ansattes ytringsfrihed,
og jeg ser frem til at fortsætte drøftelserne.

                                                                                                                                               Side 3/3
