                                                                                                         Sundhedsudvalget 2021-22

                                                                                         Sundhedsudvalget 202O1f-f2e2ntligt

                                                                                         SUU Alm.del - endeligt svar på spørgsmål 945

                                                                                         Holbergsgade 6       Offentligt

                                                                                         DK-1057 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

Folketingets Sundhedsudvalg                                                              Dato: 07-09-2022
                                                                                         Enhed: SUNDJUR
                                                                                         Sagsbeh.: DEPAMN
                                                                                         Sagsnr.: 2209656
                                                                                         Dok. nr.: 2374036

Folketingets Sundhedsudvalg har den 20. juli 2022 stillet følgende spørgsmål nr. 945
(Alm. del) til sundhedsministeren, som hermed endeligt besvares. Spørgsmålet er
stillet efter ønske fra Mette Hjermind Dencker (DF).

Spørgsmål nr. 945:
”Ministeren bedes i forlængelse af svar på SUU alm. del - spm. 1673 (folketingsåret
2020-21) vedrørende Tandlægeforeningens Tandskadeerstatning oplyse, om ministe-
ren alene henholder sig til Danske Regioners svar, som ministeren giver udtryk for, el-
ler om ministeriet ligeledes selvstændigt har foretaget en juridisk vurdering af Danske
Regioners tilbagebetalingskrav, som gør, at ministeren kan be- eller afkræfte, at der i
ministeriets øjne eksisterer et juridisk grundlag for et sådant krav?”

Svar:
Jeg henholder mig til Danske Regioners svar på SUU alm. del - spm. 1673, om det op-
lyses, at det fremgår af § 4, stk. 3, i den gældende aftale om henlæggelse af behand-
ling af erstatningssager, at Tandlægeforeningen afholder alle udgifter til administra-
tion af ordningen, herunder også udgifter til Tandskadeankenævnet.

Den nugældende henlæggelsesaftale blev indgået i 2003. Det vil sige før overenskom-
sten blev opsagt med de privat praktiserende tandlæger. En ny henlæggelsesaftale er
under udarbejdelse henset til, at tandområdet for så vidt angår privatpraktiserende
tandlæger i stedet blev reguleret ved lov nr. 558 af 29. maj 2018 om ændring af sund-
hedsloven, lov om klage- og erstatningsadgang inden for sundhedsvæsenet, lov om
social pension og lov om højeste, mellemste, forhøjet almindelig og almindelig før-
tidspension m.v. (Tandpleje til voksne i privat praksis, tilskud, klageadgang m.v.).

Danske Regioners tilbagebetalingskrav er et anliggende mellem Danske Regioner og
Tandlægeforeningens Tandskadeerstatning.

                                          Med venlig hilsen

                                          Magnus Heunicke
