Folketingets Miljø- og Fødevareudvalg      Miljø- og Fødevareudvalget 2021-22
Christiansborg                                                                  Offentligt
1240 København K
                                       J.nr. 2021-3478
                                       Den 11. december 2021

Miljøministerens besvarelse af spørgsmål nr. 209 (MOF alm. del) stillet 2. december efter ønske fra
Mona Juul (KF).

Spørgsmål nr. 209
”Friluftsnetværk Rold Skov har den 1. december 2021 haft foretræde for udvalget om naturnational-
parker, jf. MOF alm. del – bilag 106. Samme dag havde en borger i Marstrup, Børnenes Hus Hamme-
lev og en borger i Hammelev foretræde om samme emne, jf. MOF alm. del – bilag 123, ligesom Dansk
Orienterings-Forbund havde foretræde den 24. november 2021, jf. MOF alm. del – bilag 95. Ministe-
ren anerkender i svar på MOF alm. del – spørgsmål 119, at ”Vigtigheden af inddragelse af offentlighe-
den, herunder i forbindelse med projektbeskrivelser og forvaltningsplaner fremgår desuden af lovgiv-
ningen, der blev vedtaget i Folketinget. Vil ministeren redegøre for, hvorfor ministeren ikke sikrer den
nødvendige inddragelse, hvor de berørte borgere oplever at blive hørt?”

Svar
Jeg er opmærksom på de bekymringer, som mulige naturnationalparker har givet anledning til ude i
landet. Naturnationalparker er noget helt nyt i Danmark, og derfor er der selvfølgelig også mange
spørgsmål. Grundlæggende tror jeg på, at der er plads til både natur og mennesker - og her er den lo-
kale og konkrete dialog om spørgsmål, bekymringer og ikke mindst løsninger helt afgørende.

Den seneste tid har Naturstyrelsen afholdt en række borgermøder i form af naturvandringer i hvert af
de 21 områder, der er i spil, hvor alle interesserede har været inviteret til at gå med rundt i området og
høre om de foreløbige tanker om, hvad der er muligt netop her.

Det er vigtigt for mig at understrege, at de konkrete planer for områderne ikke er fastlagt endnu. Det
skal ske i dialog med borgere, interessenter og kommuner. Så når der ikke er klare og parate skuffepla-
ner med faste projektbeskrivelser og forvaltningsplaner, så skyldes det netop, at vi vil gøre det i samar-
bejde med de, som bor i nærområdet, som færdes i naturen, og som bruger den i hverdagen. Derfor vil
jeg også gerne appellere til, at alle går aktivt ind i dialogen og ikke på forhånd tager stilling med et ja
eller nej. I modsætning til, hvad nogle lader til at tro, er der ikke noget tog, der er kørt endnu, og vi skal
finde gode lokale løsninger, de steder, hvor der bliver naturnationalparker. Her kan alle, der vil, være
med i processen. De steder, hvor der udvælges naturnationalparker oprettes der således også lokale
projektgrupper med en bred vifte af repræsentanter.

Arbejdet med inddragelse i forbindelse med naturnationalparker følger også af lovgivningen om na-
turnationalparker, hvor det i lovbemærkningerne fremgår, at miljøministerens anmodning til en stats-
lig lodsejer om indgivelse af ansøgning om etablering af en naturnationalpark på en bestemt lokalitet
først afgives efter inddragelse af ministeren for fødevarer, landbrug og fiskeri, kulturministeren, er-
hvervsministeren, indenrigs- og boligministeren, transportministeren, forsvarsministeren og klima-,

Miljøministeriet • Slotsholmsgade 12 • 1216 København K
Tlf. 38 14 21 42 • Fax 33 14 50 42 • CVR 12854358 • EAN 5798000862005 • mim@mim.dk • www.mim.dk
energi- og forsyningsministeren. Det fremgår endvidere, at det må forventes, at der også i øvrigt vil fo-
regå en politisk proces med inddragelse af relevante interessenter og relevant videnskabelig rådgivning
forud for miljøministerens afgivelse af anmodningen.

Det følger af reglerne, at ansøgning om etablering af en naturnationalpark udarbejdes af den statslige
lodsejer efter inddragelse af offentligheden og berørte myndigheder. Det fremgår af lovbemærknin-
gerne, at offentligheden i denne forbindelse forventes inddraget på en sådan måde, at bidrag og syns-
punkter fra bl.a. lokalsamfundet, herunder de nærmeste lodsejere, lokale foreninger og brugergrupper,
kan indgå i udarbejdelsen af projektbeskrivelsen for etableringen af den pågældende naturnational-
park. Ligeledes fremgår det, at der i projektbeskrivelserne, der skal vedlægges ansøgningerne, bl.a.
skal være oplysninger om inddragelse af den berørte offentlighed, berørte myndigheder og berørte
lodsejere i den videre proces, herunder efter naturnationalparkens etablering. Det nuværende arbejde
med naturnationalparkerne følger således den lovgivning, der er vedtaget i Folketinget.

Jeg kan i øvrigt henvise til svar på spørgsmål nr. 119 (MOF alm. del) i forhold til processen for inddra-
gelse før og efter udvælgelse af placering af naturnationalparker.

Lea Wermelin  /  Charlotte Brøndum

                                    2
