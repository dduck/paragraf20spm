Folketingets Lovsekretariat                                                                          Miljø- og Fødevareudvalget 2021-22
Christiansborg                                                                                                                            Offentligt
1240 København K
                                                                                                 J.nr. 2022-1618
                                                                                                 Den 08. februar 2022

Miljøministerens besvarelse af spørgsmål nr. S 441 stillet den 1. februar 2022 af Eva Kjer Hansen
(V).

Spørgsmål nr. S 441
” Synes ministeren, at regeringen har levet op til, at »Inden regeringen træffer endelig politisk
beslutning om, hvor de kommende naturnationalparker udpeges, bliver der en længere proces,
hvor nationale arbejdsgrupper og lokale synspunkter inddrages og biodiversitetsindholdet
vurderes nærmere«, når det for eksempel i Kolding Kommune fortsat er ukendt, hvilke kriterier,
betingelser og konsekvenser en naturpark i Sdr. Stenderup skovene vil få?”

Svar

Processen med udvælgelse af de kommende op til 10 naturnationalparker er fortsat i gang. Som
jeg tidligere har svaret i besvarelse af MOF alm. del spørgsmål 209, så er jeg er opmærksom på de
bekymringer, som mulige naturnationalparker har givet anledning til ude i landet.

Det er vigtigt for mig at understrege, at de konkrete planer for områderne ikke er fastlagt endnu.
Det skal ske i dialog med borgere, interessenter og kommuner. Så når der ikke er klare og parate
projektbeskrivelser og forvaltningsplaner, så skyldes det, at de skal udvikles sammen med de lokale
borgere. Derfor vil jeg gerne appellere til, at alle går aktivt ind i dialogen. I modsætning til, hvad
nogle lader til at tro, er der ikke noget tog, der er kørt endnu, og vi skal finde gode lokale løsninger,
de steder, hvor der bliver naturnationalparker.

I valget af områderne på bruttolisten har biodiversitetsindholdet indgået i vurderingen sammen en
række andre kriterier: størrelse, natura 2000, heterogenitet, egnethed til helgårsgræsning,
friluftsliv, arrondering, infrastruktur samt fortidsminder.

Lea Wermelin                 /  Charlotte Brøndum

Miljøministeriet • Slotsholmsgade 12 • 1216 København K
Tlf. 38 14 21 42 • Fax 33 14 50 42 • CVR 12854358 • EAN 5798000862005 • mim@mim.dk • www.mim.dk
