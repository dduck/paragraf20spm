                                                                                      Beskæftigelsesudvalget 2021-22
                                                                                                                     Offentligt

Folketingets Lovsekretariat                                                           Beskæftigelsesministeriet
lov@ft.dk                                                                             Holmens Kanal 20
                                                                                      1060 København K
Christian Juhl
Christian.Juhl@ft.dk                                                                  T +45 72 20 50 00
                                                                                      E bm@bm.dk
                                                                                      www.bm.dk

                                                                                      CVR 10172748

                                                                                      4. april 2022

                                                                                      J.nr. 20225200173

Folketingsmedlem Christian Juhl (EL) har den 25. marts 2022 stillet følgende
spørgsmål nr. S 648, som hermed besvares.

Spørgsmål nr. S 648:
”Vil ministeren bakke op om den forestående revision af direktiv 2009/148/EF og
herunder den vedtagne position i Europa-Parlamentets beslutning af 20. oktober
2021 med henstillinger til Kommissionen om beskyttelse af arbejdstagere mod as-
best (bilag 2) om bl.a. en revision af grænseværdien for asbest på arbejdet på 0,001
fibre pr. cm3 samt krav om certificeret træning før arbejde med asbest?”

Svar:

Jeg henviser til min besvarelse af S 645.

I øvrigt kan jeg oplyse, at Danmark den 1. januar 2022 indførte en væsentlig skær-
pelse af grænseværdien for asbest, så den danske grænseværdi nu er 33 gange la-
vere end EU’s eksisterende grænseværdi og dermed blandt de laveste i EU-lan-
dene. Jeg mener, at det er vigtigt, at EU følger med. På den måde kan vi hæve be-
skyttelsesniveauet for alle arbejdstagere i Europa og samtidig sikre ens vilkår for
virksomhederne i hele EU.

Jeg kan endvidere oplyse, at der i Danmark allerede er krav om uddannelse, hvis en
arbejdstager skal arbejde med indvendig nedrivning af asbest, og krav om et særligt
oplærings- og instruktionsforløb, hvis arbejdstageren skal udføre andet asbestar-
bejde.

Venlig hilsen

Peter Hummelgaard
Beskæftigelsesminister
