                                                                                        Retsudvalget 2021-22
                                                                                                         Offentligt

Folketinget                                                                   Dato:     19. september 2022
Christiansborg                                                                Kontor:   Stats- og Menneskerets-
1240 København K                                                                        kontoret
DK Danmark                                                                    Sagsbeh:  Dorthea F Marie Bisgaard
                                                                                        Vase
                                                                              Sagsnr.:  2022-0033-0498
                                                                              Dok.:     2572077

Besvarelse af spørgsmål nr. S 1270 fra medlem af Folketinget Karina
Lorentzen Dehnhardt (SF):

Hermed sendes besvarelse af spørgsmål nr. S 1270, som medlem af Folke-
tinget Karina Lorentzen Dehnhardt (SF) har stillet til justitsministeren den
13. september 2022.

Mattias Tesfaye

                  /
                               Henrik Skovgaard-Petersen

                                                                              Slotsholmsgade 10
                                                                              1216 København K.

                                                                              T +45 3392 3340
                                                                              F +45 3393 3510

                                                                              www.justitsministeriet.dk
                                                                              jm@jm.dk

                                                                              Side 1/3
Spørgsmål nr. S 1270 fra medlem af Folketinget Karina Lorentzen
Dehnhardt (SF):

       ”Hvad mener ministeren om, at Nyborg Kommune, som ifølge
       DR netop har afsluttet en stor kulturundersøgelse, som blev
       iværksat efter en stribe anonyme mails rettede hård kritik af kul-
       turen i kommunen, i en mail sendt fra kommunens centrale sam-
       arbejdsorgan, Hovedudvalget, har opfordret medarbejdere og
       politikere i Nyborg Kommune til ikke at henvende sig til pressen
       med anonym kritik af kommunen?”

Begrundelse:

       ”Der henvises til nyheden »Nyborg Kommune opfordrer sine
       ansatte til ikke at gå til pressen med kritik« bragt på dr.dk den
       12. september 2022.”

Svar:

Jeg kan forstå, at Folketingets Ombudsmand den 14. september 2022 har
henvendt sig til Nyborg Kommune om den sag, der omtales i spørgsmålet.
Jeg finder det derfor rigtigst ikke at forholde mig til den konkrete sag.

Samtidig vil jeg dog gerne slå fast, at jeg mener, at det er vigtigt for vores
demokrati og den offentlige debat, at offentligt ansatte bringer deres viden
og synspunkter i spil. Vi har alle en interesse i at kende til forholdene på de
offentlige arbejdspladser, og jeg kan derfor naturligvis kun opfordre alle of-
fentligt ansatte til at gøre brug af deres ytringsfrihed.

Offentligt ansatte nyder efter dansk ret en udstrakt ytringsfrihed. Det bety-
der, at de som udgangspunkt ikke kan mødes med negative ledelsesreaktio-
ner på deres arbejdsplads på grund af deres ytringer.

Jeg mener dog, at vi kan gøre mere for at fremme de offentligt ansattes kend-
skab til deres ytringsfrihed, end vi gør i dag. Derfor er jeg også glad for, at
regeringen og SF, Radikale Venstre, Enhedslisten og Dansk Folkeparti den
28. august 2022 har indgået en aftale om initiativer til fremme af offentligt
ansattes ytringsfrihed. Aftalen indebærer bl.a., at regeringen i den kom-
mende folketingssamling vil fremsætte et lovforslag, som lovfæster offent-
ligt ansattes ytringsfrihed.

                                                                                                                                               Side 2/3
Desuden skal kendskabet til de gældende regler om offentligt ansattes yt-
ringsfrihed udbredes. Derfor vil Justitsministeriet udarbejde en oversigt
over relevant praksis fra Folketingets Ombudsmand, som skal indgå i en
relancering af vejledningen om offentligt ansattes ytringsfrihed, og Justits-
ministeriet vil indhente erfaringer fra andre lande. Justitsministeriet vil også
gå i dialog med arbejdsmarkedets parter om, hvordan kendskabet til reglerne
kan udbredes lokalt på de enkelte arbejdspladser.
Endelig vil der også blive nedsat en arbejdsgruppe, der skal se på, hvordan
ytringsfriheden for privatansatte, herunder privatansatte der udfører opgaver
for det offentlige, kan styrkes.

                                                                                                                                               Side 3/3
