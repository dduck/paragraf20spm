                                                                                       Beskæftigelsesudvalget 2021-22
                                                                                                                      Offentligt

Folketingets Lovsekretariat                                                            Beskæftigelsesministeriet
lov@ft.dk                                                                              Holmens Kanal 20
                                                                                       1060 København K
Christian Juhl
Christian.Juhl@ft.dk                                                                   T +45 72 20 50 00
                                                                                       E bm@bm.dk
                                                                                       www.bm.dk

                                                                                       CVR 10172748

                                                                                       4. april 2022

                                                                                       J.nr. 20225200173

Folketingsmedlem Christian Juhl (EL) har den 25. marts 2022 stillet følgende
spørgsmål nr. S 645, som hermed besvares.

Spørgsmål nr. S 645:
”Bakker ministeren og regeringen i udgangspunktet op om forslagene præsenteret i
Europa-Parlamentets beslutning af 20. oktober 2021 med henstillinger til Kommis-
sionen om beskyttelse af arbejdstagere mod asbest?”

Svar:

Indsatsen for et sikkert og sundt arbejdsmiljø på både nationalt og europæisk plan
er en vigtig prioritet for jeg selv og regeringen. I EU-regi arbejder vi blandt andet
for, at EU’s fælles arbejdsmiljøregler hæver beskyttelsesniveauet på tværs af EU-
landene, og at reglerne er opdateret i forhold til ny viden på området.

Jeg hilser derfor velkommen, at Europa-Parlamentet med deres beslutning af 20.
oktober 2021 er med til at sætte fokus på, hvordan vi i EU kan bidrage til yderli-
gere beskyttelse af arbejdstagere mod asbest.

Jeg kan forstå, at Europa-Kommissionen forventer at fremlægge et konkret lovgiv-
ningsinitiativ om beskyttelse af arbejdstagere mod eksponering for asbest i andet
halvår af 2022. Jeg ser frem til at drøfte Europa-Kommissionens forslag i Minister-
rådet med henblik på fortsat at arbejde for et sundt og sikkert arbejdsmiljø på euro-
pæisk plan.

Venlig hilsen

Peter Hummelgaard
Beskæftigelsesminister
