                                                                                                      Skatteudvalget 2021-22
                                                                                                                          Offentligt

                                                                                       9. juni 2022
                                                                                       J.nr. 2022 - 4612

Til Folketingets Lovsekretariat

Hermed sendes svar på spørgsmål S 985 af 31. maj 2022, indleveret af Dennis Flydtkjær
(DF).

Jeppe Bruus

             / Rikke Kure Wendel
Spørgsmål

Hvad er ministerens holdning til at ændre forskerordningen, så den i mindre grad kan
bruges af sportsstjerner?

Svar

Forskerskatteordningen kan benyttes af højtkvalificerede medarbejdere inden for alle
brancher, herunder medarbejdere med en gennemsnitlig månedsløn på minimum 70.400
kr. i 2022, og forskere, som har kvalifikationer svarende til ph.d.-niveau. Alle danske virk-
somheder og forskningsinstitutioner kan anvende ordningen til at tiltrække højtkvalifice-
rede, internationale medarbejdere med det formål at skabe øget værdi for dansk produk-
tion mv.
En professionel sportsklub er en erhvervsvirksomhed, som ligesom andre erhvervsvirk-
somheder vil kunne have behov for at kunne tiltrække højtkvalificerede medarbejdere –
ikke kun i Danmark, men også fra udlandet. Ordningen er derfor et vigtigt redskab til, at
danske virksomheder – uanset branche – kan klare sig i den hårde internationale konkur-
rence.
Det har aldrig været hensigten, at ordningen skulle målrettes forskningsinstitutioner eller
specifikke brancher. Jeg ser selvfølgelig helst, at ordningen ikke primært bliver brugt af
professionelle sportsklubber, men det mener jeg heller ikke, er tilfældet.
Jeg følger den løbende udvikling i, hvordan ordningen bruges, og det er min holdning, at
der for nuværende ikke er behov for grundlæggende ændringer.

                                                                                                                                                                                   Side 2 af 2
