                  Udlændinge- og Integrationsudvalget 2021-22
                                                                   Offentligt

Folketinget                                                                   Dato:     16. juni 2022       Erik-
Lovsekretariatet                                                              Kontor:   Sikkerhedskontor I
Christiansborg                                                                Sagsbeh:  Simon Bundegaard
1240 København K                                                                        sen
DK Danmark                                                                    Sagsnr.:  2022-0033-0479
                                                                              Dok.:     2478264

Besvarelse af spørgsmål nr. S 1042 fra medlem af Folketinget Sikandar
Siddique (FG):

Hermed sendes besvarelse af spørgsmål nr. S 1042, som medlem af Folke-
tinget Sikandar Siddique (FG) har stillet til justitsministeren den 13. juni
2022.

Mattias Tesfaye

                  /
                             Michelle Argir Simonsen

                                                                              Slotsholmsgade 10
                                                                              1216 København K.

                                                                              T +45 3392 3340
                                                                              F +45 3393 3510

                                                                              www.justitsministeriet.dk
                                                                              jm@jm.dk

                                                                              Side 1/2
Spørgsmål nr. S 1042 fra medlem af Folketinget Sikandar Siddique
(FG):

       ”Hvordan og hvornår har regeringen tænkt sig at imødekomme
       kritikken vedrørende behandlingen af muslimer, som fremgår af
       rapporten offentliggjort af Europarådets racismekommission
       (ECRI) den 9. juni 2022, særligt kritikken af, at regeringen
       endnu ikke har udarbejdet en længe efterspurgt national hand-
       lingsplan mod racisme med særligt fokus på at forebygge ra-
       cisme og diskrimination mod muslimer?
       (Spm. nr. S 1042).”

Svar:

Fremmedhad og diskrimination hører ikke hjemme i et moderne samfund
som vores. I Danmark skal man kunne være fri til at være den, man er. Der-
for skal vi som samfund også sige fra, når vi oplever diskrimination, hvad
enten det sker på baggrund af hudfarve, etnicitet, seksualitet eller noget helt
fjerde.

Det er også baggrunden for, at regeringen med bl.a. aftalen om politiets og
anklagemyndighedens økonomi 2021-2023 har styrket myndighedernes
indsats over for hadforbrydelser generelt. Ligesom jeg er glad for, at rege-
ringen samt Socialistisk Folkeparti, Radikale Venstre, Enhedslisten, Alter-
nativet og Kristendemokraterne har besluttet, at der skal udarbejdes en hand-
lingsplan, der bekæmper racisme. Handlingsplanen finansieres med nogle
af de midler, der blev afsat på finansloven for 2022 til styrkelse af hadfor-
brydelsesområdet.

Handlingsplanen skal bekæmpe racisme bredt i samfundet ved først og
fremmest at afdække racismens omfang og karakter samt ved, at handlings-
planen favner bredt og forventeligt kommer til at indeholde initiativer ved-
rørende bl.a. arbejdsmarkedet, undervisning, kultur og hadforbrydelser. Ju-
stitsministeriet har indkaldt en række relevante organisationer og interessen-
ter til et møde den 21. juni 2022, hvor organisationerne mv. vil få mulighed
for at komme med input til indholdet af handlingsplanen. Herefter forventer
jeg, at der i anden halvdel af 2022 kan være politiske drøftelser om hand-
lingsplanen.

                                                                                                                                               Side 2/2
