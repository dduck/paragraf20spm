                                       Indenrigs- og Boligudvalget 2021-22
                                                                           Offentligt

Folketingets Lovsekretariat            Stormgade 2-6
                                       1470 København K
                                       Telefon 72 28 24 00

Sagsnr.      Svar på spørgsmål stillet af medlem af Folketinget Eva Kjer Hansen (V) den 11. juli
2022 - 3744  2022.

Doknr.       Spørgsmål nr. S 1106:
538018       ”Finder ministeren det hensigtsmæssigt, at der etableres et nationalt vindmølletest-
             center i Nationalpark Vadehavet?”
Dato
19-07-2022   Svar:
             Da Venstre og dermed Eva Kjer Hansen er med i aftalen af 17. juni 2022 om Udmønt-
             ning af delelementer i aftale om Gode rammevilkår for forsøgsmøller af 15. decem-
             ber 2021 formoder jeg, at Eva Kjer Hansen er vidende om, at det mellem regeringen,
             Venstre og de øvrige partier i testcenterkredsen er aftalt at gennemføre en screening,
             inden der træffes beslutning om, hvorvidt der kan placeres et nyt testcenter. Som afta-
             lepart må Eva Kjer Hansen derfor ligeledes være vidende om, at screeningens grund-
             læggende formål netop er at afdække, hvor hensigtsmæssige de enkelte områder er.

             Selvom Eva Kjer Hansens spørgsmål lægger op til, at jeg skulle kortslutte den proces
             vedr. et eventuelt nyt testcenter, som hendes eget parti Venstre har været med til at
             igangsætte, ved at drage en konklusion inden screeningen er gennemført, vil jeg af re-
             spekt for aftalen og den seriøse og komplekse opgave det er at finde egnede arealer til
             et muligt nyt testcenter, afholde mig herfra.

             Jeg anerkender, at det er en meget vanskelig opgave at finde egnede områder til even-
             tuel placering af et testcenter for store vindmøller. Ikke desto mindre er vi i testcenter-
             kredsen enige om, at en beslutning skal træffes på et fuldt oplyst grundlag. Derfor skal
             den målrettede screening bl.a. kortlægge påvirkning af luftfarten, ind- og udsynet til
             kirker, bl.a. Ribe Domkirke, og de naturmæssige forhold i form af Natura 2000-områ-
             der, fredninger m.v.

             Jeg er ganske klar over, at der er væsentlige ulemper og begrænsninger for de områ-
             der, der skal undersøges nærmere i den målrettede screening. Det gælder selvsagt også
             Nationalpark Vadehavet.

             Jeg vil sammen med testcenterkredsen – herunder spørgerens eget parti Venstre - se
             på mulighederne, når resultatet af den målrettede screening foreligger.

             Der kan desuden henvises til besvarelse af S 1101 og S 1103 den 7. juli 2022 for nær-
             mere uddybning.

             Med venlig hilsen
             Christian Rabjerg Madsen
Bilag
Bilag 1 – Svar på spm. S 1101
Bilag 2 – Svar på spm. S 1103

                                                                                                                                              2
