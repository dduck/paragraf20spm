                             Færøudvalget, Kulturudvalget 2021-22
                                                                     Offentligt

                                                                                                                        Kulturministeren

Folketingets Lovsekretariat                                                                                             Kulturministeriet
Christiansborg                                                                                                          Nybrogade 2
1240 København K                                                                                                        1203 København K

                                                                                                                        Tlf  : 33 92 33 70

                                                                                                                        E-mail : kum@kum.dk

                                                                                                                        Web : www.kum.dk

                                                                                                         07. juni 2022

Folketingsmedlem Edmund Joensen (SP) har den 31. maj 2022 stillet mig følgende
spørgsmål nr. S 994, som jeg hermed besvarer.

Spørgsmål:

I finansloven for 2022 blev der afsat 3 mio. kr. (1 mio. kr. i 2022 og 2 mio. kr. i 2023) til
at finansiere et pilotprojekt om ungefællesskaber på tværs af Grønland, Færøerne og
Danmark, der skal nedbryde fordomme og styrke båndene mellem unge i
rigsfællesskabet, vil regeringen arbejde for, at pilotprojektet, og dermed finansieringen
af det, bliver forlænget ud over de nu afsatte midler?

Svar:

Jeg er glad for, at der på Finansloven for 2022 er afsat 1,0 mio. kr. i 2022 og 2,0 mio. kr.
i 2023 til at styrke båndene og danne nye fællesskaber mellem unge i Grønland, på
Færøerne og i Danmark. Midlerne gives som tilskud til et projekt under Dansk
Ungdoms Fællesråd.

Det statslige tilskud til projektet er givet fra 2022, og projektet er derfor først gået i
gang i 2022. Regeringen vil nu følge udviklingen i projektet.

Regeringen præsenterer først sine prioriteringer på de årlige finanslovforslag. Jeg vil i
den sammenhæng understrege, at det allerede med Finansloven for 2022 er forudsat, at
staten støtter projektet i 2022 og 2023.

Ane Halsboe-Jørgensen

                                                                                                                        Dok. nr. 46582
