                                                                                    Retsudvalget 2021-22
                                                                                                     Offentligt

Folketinget                                                               Dato:     27. april 2022
Lovsekretariatet                                                          Kontor:   Politikontoret
Christiansborg                                                            Sagsbeh:  Emilie Glismand
1240 København K                                                          Sagsnr.:  2022-0033-0468
DK Danmark                                                                Dok.:     2409546

Besvarelse af spørgsmål nr. S 763 fra medlem af Folketinget Mona Juul
(KF)

Hermed sendes besvarelse af spørgsmål nr. S 763, som medlem af Folketin-
get Mona Juul (KF) har stillet til justitsministeren den 20. april 2022.

Nick Hækkerup

                  /
                                      Thomas Højgaard

                                                                          Slotsholmsgade 10
                                                                          1216 København K.

                                                                          T +45 3392 3340
                                                                          F +45 3393 3510

                                                                          www.justitsministeriet.dk
                                                                          jm@jm.dk

                                                                          Side 1/2
Spørgsmål nr. S 763 fra medlem af Folketinget Mona Juul (KF):

       ”Hvad er ministerens reaktion på, at f.eks. Dansk Skytte
       Union/DIF ikke kan lave våbentilladelser eller våbenpas pt., da
       udfordringerne med det nye it-system forhindrer dette – og har
       forhindret det i flere måneder – og er ministeren villig til i en
       kort periode at gå tilbage til det gamle it-system, så der igen kan
       laves våbentilladelser?”

Svar:

For mig som justitsminister er det selvsagt vigtigt, at jægere og andre ansø-
gere kan få behandlet deres ansøgninger om våbentilladelser mv. inden for
rimelig tid.

Det er ikke en mulighed at gå tilbage til at bruge politiets tidligere våbenre-
gister. Det nye våbenregister, der blev taget i brug den 18. januar 2022, er
blevet udviklet med det formål at implementere det seneste våbendirektiv
fra EU (våbendirektiv III), som bl.a. har til formål at sikre sporbarheden af
våben og våbendele. Baggrunden er uddybet nærmere i min besvarelse af
22. april 2022 af spørgsmål nr. S 746 fra medlem af Folketinget Dennis
Flydtkjær (DF).

Som det ligeledes fremgår af denne besvarelse, arbejder Rigspolitiet i sam-
arbejde med leverandøren bag det nye system i stedet på højtryk for at gøre
systemet fuldt funktionsdygtigt hurtigst muligt og for parallelt hermed at
nedbringe sagsbehandlingstiden i Politiets Administrative Center. Det er på
nuværende tidspunkt forventningen, at systemet kan anvendes uden væsent-
lige fejl og med de nødvendige funktionaliteter ved udgangen af 2. kvartal
2022.

Som det ligeledes fremgår af besvarelsen, har Justitsministeriet bedt Rigs-
politiet om at give en status på behandlingen af ansøgningerne i starten af
maj 2022, således at der – hvis der måtte være behov herfor – kan iværksæt-
tes yderligere tiltag til håndtering af situationen.

                                                                                                                                               Side 2/2
