                                                                                                         Skatteudvalget 2021-22
                                                                                                                             Offentligt

                                                                                          4. juli 2022
                                                                                          J.nr. 2022-5323

Til Folketingets Lovsekretariat

Hermed sendes svar på spørgsmål S 1081 af 27. juni 2022, indleveret af Louise Schack El-
holm (V).

Jeppe Bruus

             / Per Hvas
Spørgsmål

Vil ministeren forlænge fristen for selvangivelser set i lyset af NemIDs nedbrud, der ikke
har gjort det muligt for revisorer at færdiggøre selvangivelser?

Svar

Jeg mener, at der med den gældende bemyndigelse til Skattestyrelsens direktør til i særlige
tilfælde at forlænge oplysningsfristerne, er sat nogle gode rammer for håndtering af ufor-
udsete hændelser som systemnedbrud og større driftsforstyrrelser i it-systemerne. På bag-
grund af en samlet og konkret vurdering af situationen har Skattestyrelsens direktør såle-
des mulighed for i særlige tilfælde at forlænge oplysningsfristerne, hvis det vurderes at
være nødvendigt for at sikre en hensigtsmæssig håndtering af opståede it-problemer.

Da bemyndigelsen til i særlige tilfælde at forlænge oplysningsfristen for grupper af skatte-
pligtige således er overladt til Skattestyrelsens direktør, er der til brug for besvarelsen af
det stillede spørgsmål indhentet følgende oplysninger fra Skattestyrelsen, hvortil jeg i øv-
rigt kan henholde mig:

”1. Baggrund: henvendelse fra foreningen FSR – danske revisorer
Foreningen FSR – danske revisorer har ved brev af 23. juni 2022 henvendt sig til Skatte-
styrelsens direktør med anmodning om, at Skattestyrelsen udsætter fristen for indsendelse
af oplysningsskemaet til den 1. september 2022 for nærmere angivne grupper af skatte-
ydere, alternativt at styrelsen fritager de nævnte grupper for skattetillægget efter skatte-
kontrollovens § 73, stk. 1-3, uden forudgående konkret ansøgning. Det drejer sig om føl-
gende grupper:

• Selvstændigt erhvervsdrivende og personer med indkomst fra udlandet mv., som skal
aflevere oplysningsskema den 1. juli, og
• Selskaber og andre juridiske personer, der har frist for aflevering af oplysningsskemaet
den 30. juni.

Baggrunden for henvendelsen er de problemer med at tilgå skat.dk, som nogle af FSR –
danske revisorers medlemmer har oplevet i juni måned og særligt i uge 25 på grund af
driftsforstyrrelser hos NETS og de afledte problemer, det har givet virksomheder m.fl.
med at opfylde oplysningspligten efter skattekontrollovens § 2 inden for fristerne i skatte-
kontrollovens §§ 10-13.

2. Skattestyrelsen svar på henvendelsen fra FSR – danske revisorer
Det følger af skattekontrollovens § 14, stk. 2, at der i særlige tilfælde kan ske forlængelse
af oplysningsfristen i §§ 10-13 for grupper af skattepligtige. Bestemmelsen giver mulighed
for at kunne forlænge oplysningsfristen i forbindelse med større driftsforstyrrelser i Skat-
teforvaltningens systemer, der medfører, at grupper af skattepligtige ikke har mulighed for
at overholde den lovpligtige oplysningsfrist. Skattestyrelsen har den 26. juni 2022 fået op-
lyst, at de tekniske problemer med NemID, der for nogle gav anledning til udfordringer
med at logge på blandt andet TastSelv, nu er løst. Skattestyrelsen vurderede samtidig, at
indberetningsgraden af oplysningsskemaer lå på et rimeligt niveau.

                                                                                                                                                                                   Side 2 af 4
På den baggrund vurderede Skattestyrelsen, at der ikke var tilstrækkeligt grundlag for ge-
nerelt at udsætte fristen for indsendelse af oplysningsskemaet for de grupper, FSR nævner
i sin henvendelse. Endvidere var der ikke grundlag for generelt at fritage de nævnte grup-
per for skattetillæg uden forudgående ansøgning. Dette har Skattestyrelsen meddelt FSR –
danske revisorer – ved brev af 28. juni 2022.

Skattestyrelsen gjorde samtidig FSR opmærksom på, at det følger af skattekontrollovens §
13, at når oplysningsfristen i skattekontrollovens §§ 10-12 udløber på dagen før eller på
en lørdag, søndag eller helligdag, så anses oplysningerne for rettidigt indgivet, hvis den
skattepligtige har givet Skatteforvaltningen oplysningerne senest den førstkommende
hverdag kl. 9.00. Når den 1. juli – som i år – falder på en fredag, vil de, der har frist for at
indsende oplysningerne denne dato, således blive anset for at have indgivet rettidigt, hvis
de blot er kommet frem til Skatteforvaltningen senest mandag den 4. juli 2022 kl. 9.00.
Det gælder dog ikke for de skattepligtige, der har frist for indgivelse af oplysninger den
30. juni 2022.

Endvidere gjorde Skattestyrelsen FSR opmærksom på, at den enkelte skattepligtige efter
skattekontrollovens § 14, stk. 1, kan anmode om at få forlænget oplysningsfristen efter §§
11-13, ligesom den enkelte skattepligtige også kan søge om fritagelse for skattetillæg efter
skattekontrollovens § 73, stk. 4. For begge bestemmelser gælder, at der kun kan ske for-
længelse af oplysningsfristen/fritagelse for skattetillæg i særlige tilfælde. Hvad der nær-
mere skal forstås ved særlige tilfælde, fremgår af Den juridiske vejledning – se i denne for-
bindelse DJV A.C.2.1.2.1.6.3.2 og DJV A.C.2.1.4.3.1., hvor der også fremgår eksempler
på praksis. Om der i en sag kan ske forlængelse af oplysningsfristen/fritagelse for skatte-
tillæg, vil bero på en konkret vurdering foretaget på baggrund af omstændighederne i den
konkrete sag og de anvisninger, der fremgår af Den juridiske vejledning mv.

3. Efterfølgende forhold
I forlængelse af ovenstående kan det videre oplyses, at Skattestyrelsen har fulgt situa-
tionen tæt. Det kunne den 29. juni 2022 konstateres, at Skattestyrelsens system Tast-
Selv-Erhverv DIAS var belastet, og at der for indberettende selskaber var uhensigts-
mæssigt lange svartider. Presset aftog den 29. juni 2022 om aftenen, men den 30.
juni 2022 var systemet igen hårdt belastet, hvilket medførte, at selskaber, som endnu
ikke havde indberettet, ville have vanskeligt ved at overholde oplysningsfristen.

Skattestyrelsen så sig den 30. juni 2022 derfor nødsaget til at udskyde oplysningsfri-
sten for selskaber med en uge. Det vil sige, at fristen blev udskudt til torsdag den 7.
juli 2022.

Derimod blev oplysningsfristen for selvstændigt erhvervsdrivende (skattekontrollovens §§
10-11) med frist den 1. juli 2022 fastholdt som hidtil. Der har ikke været udfordringer
med indberetninger i Skattestyrelsens øvrige systemer i relation til fristerne den 1. juli
2022. Med henvisning til skattekontrolloven vil Skattestyrelsen anse oplysningerne som
rettidigt indgivet frem til mandag den 4. juli 2022 inden kl. 9.00.

                                                                                                                                                                                   Side 3 af 4
Det er således alene selskaber (skattekontrollovens § 12, stk. 1), der får forlænget fristen
med en uge.
Fristen for indgivelse af dokumentation efter skattekontrollovens § 39, stk. 3 er tilsva-
rende blevet forlænget med en uge, jf. skattekontrollovens § 14, stk. 3.
Der henvises endvidere til Skattestyrelsens pressemeddelelse om sagen:
https://www.sktst.dk/aktuelt/pressemeddelelser/skattestyrelsen-udskyder-selskabers-op-
lysningsfrist-en-uge/”

                                                                                                                                                                                   Side 4 af 4
