Folketingets Lovsekretariat      Miljø- og Fødevareudvalget 2021-22
Christiansborg                                                        Offentligt
1240 København K
                             J.nr. 2022-4042
                             Den 22. juni 2022

Hermed sendes besvarelse af spørgsmål nr. S 1051, som medlem af Folketinget Karsten Hønge (SF)
har stillet til ministeren for fødevarer, landbrug og fiskeri den 16. juni 2022.

Spørgsmål nr. S 1051 fra medlem af Folketinget Karsten Hønge (SF)
”Vil ministeren følge op på sin forgængers ord om at øge kontrollen med import af vin fra israelsk-
besatte områder, såfremt den indskærpelse, som Fødevarestyrelsen gav i november 2019, ikke ville
løse problemet med forkert mærkning af importeret vin fra de besatte områder, hvilket en søgning
i flere vinimportørers webshops bekræfter ikke er tilfældet?”

Der henvises til besvarelse af § 20-spørgsmål nr. S 677 (Folketingssamling 2019-20).

Svar
Det er virksomhedernes ansvar, at de fødevarer, de sælger, er mærket korrekt. Fødevarer, herunder
vin, der er produceret i israelsk besatte områder, må i EU ikke mærkes med ”Israel” som oprindel-
sesland. Fødevarestyrelsen har til opgave at kontrollere, om fødevarer er mærket med den korrekte
betegnelse.

Fødevarestyrelsen kan bl.a. foretage kontroller på baggrund af borgeres anmeldelser til Fødevare-
styrelsen, f.eks. om mærkning af fødevarer, der ikke efterlever reglerne. Hvis Fødevarestyrelsen
bliver bekendt med opmærksomhedspunkter af gennemgående karakter i en branche, f.eks. på
baggrund af anmeldelser, kan det tages op som et fokuspunkt i kontrolplanlægningen.

Det bemærkes, at Fødevarestyrelsen ved flere lejligheder har orienteret fødevarebranchen om
mærkningskravene, senest ved møde med styrelsens forum for kontrol i marts 2020. I dette forum
er erhvervet bredt repræsenteret.

                 Rasmus Prehn
                                                       /
                                                                            Paolo Drostby

Ministeriet for Fødevarer, Landbrug og Fiskeri • Slotsholmsgade 12 • 1216 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
