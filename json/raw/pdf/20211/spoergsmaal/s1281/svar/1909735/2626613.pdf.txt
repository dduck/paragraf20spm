                                                                                        Beskæftigelsesudvalget 2021-22
                                                                                                                       Offentligt

Folketingets Lovsekretariat                                                             Beskæftigelsesministeriet
lov@ft.dk                                                                               Holmens Kanal 20
                                                                                        1060 København K
Birgitte Klintskov Jerkel
Birgitte.Jerkel@ft.dk                                                                   T +45 72 20 50 00
                                                                                        E bm@bm.dk
Folketingsmedlem Birgitte Klintskov Jerkel (KF) har den 15. september 2022 stil-        www.bm.dk
let følgende spørgsmål nr. S 1281, som hermed besvares.
                                                                                        CVR 10172748
Spørgsmål nr. S 1281:
”Mener ministeren, at der i dag er nogle uhensigtsmæssigheder ved barselsreglerne       J.nr. 2022 - 7227
for tvillingefamilier? ”                                                                22. september 2022

Svar:

Der er ingen tvivl om, at det er stor omvæltning for de fleste mennesker af stifte fa-
milie, og at den omvæltning bliver endnu større, hvis man får tvillinger.

Det følger af de regler, som gælder frem til 31. december 2022, at retten til orlov
og barselsdagpenge uafhængig af, hvor mange børn, man får.

I den politiske aftale om øremærket orlov og ligedeling af forældreorloven, som re-
geringen indgik med Venstre, Socialistisk Folkeparti, Radikale Venstre, Enhedsli-
sten og Alternativet indgik den 26. oktober 2021, var der enighed om, at der ikke
skulle ændres på længden af retten til orlov med barselsdagpenge efter fødslen.

I forbindelse med behandlingen af L 104 om øremærket orlov blev et flertal i folke-
tinget alligevel enige om at udvide retten til forældreorlov med barselsdagpenge til
forældre, der får tre eller flere børn ved samme fødsel, med yderligere 26 uger. Det
var kun muligt fordi forslaget har meget begrænsede statslige merudgifter, som det
var muligt at finde finansiering til uden for den politiske aftale. De nye rettigheder
træder i kraft den 1. januar 2023.

Jeg har forståelse for ønsket om, at tvillingeforældre skal have den samme ret. Det
kræver imidlertid, at der findes finansiering til en sådan ændring af reglerne. Den
finansiering er af en helt anden størrelsesorden end finansieringen af orlov til tril-
lingeforældre. Og den finansiering mener jeg, at Folketingets partier skal være med
til at finde, hvis orlovsreglerne skal ændres.

Venlig hilsen

Peter Hummelgaard
Beskæftigelsesminister
