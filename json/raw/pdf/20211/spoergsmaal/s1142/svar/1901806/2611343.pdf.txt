                                                                                            Sundhedsudvalget 2021-22

                                                                                            Holbergsgade 6       Offentligt
                                                                                            DK-1057 København K

                                                                                            T +45 7226 9000
                                                                                            F +45 7226 9001
                                                                                            M sum@sum.dk
                                                                                            W sum.dk

Folketingets Lovsekretariat                                                                 Dato: 18-08-2022
                                                                                            Enhed: SPOLD
                                                                                            Sagsbeh.: DEPKRHJ
                                                                                            Sagsnr.: 2210313
                                                                                            Dok. nr.: 2369635

Medlem af Folketinget Birgitte Klintskov Jerkel (KF) har den 10. august 2022 stillet føl-
gende spørgsmål nr. S 1142 til sundhedsministeren, som hermed besvares.

Spørgsmål S 1142:
”Vil ministeren bede regionerne om at gennemgå amputationssager for at finde de
sager, hvor amputation kunne være undgået, så de pågældende kan jeg hjælp til at
søge erstatning.”

Svar:
Til brug for svar på spørgsmålet er der indhentet bidrag fra Styrelsen for Patientsik-
kerhed, som oplyser følgende:

”RKKP (Regionernes Kliniske Kvalitetsudviklingsprogram) udgav den 9. august 2022 en
rapport om amputationer og amputationsforebyggende karkirurgiske indgreb i de
danske regioner, 2016-2021.

Rapportens analyser viser en betydelig variation i hyppigheden af amputation og am-
putationsforebyggende karkirurgiske indgreb mellem de enkelte regioner.

Undersøgelsen kommer efter, at en rapport udarbejdet på initiativ af region Midtjyl-
land i slutningen af april 2022 konkluderede, at 47 patienter årligt muligvis kunne
have undgået amputationer i regioner Midtjylland, hvis de havde fået den rette be-
handling.

Efterfølgende valgte Region Midtjylland af egen drift at gå 10 år tilbage og gennemgå
omkring 1800 patienters amputationer for at se, om der var sket fejl, og om patien-
terne havde ret til erstatning.

Styrelsen for Patientsikkerhed kan oplyse, at regionerne har ansvaret for, at de over-
ordnede og tværgående rammer for den sundhedsfaglige virksomhed, som de har til
opgave at varetage.

Driftsherreansvaret indebærer, at regionerne skal sikre, at det tilbud, som de stiller til
rådighed for borgerne, er patientsikkerhedsmæssigt forsvarligt efter de gældende
normer og i øvrigt lever op til gældende lovgivning.

Styrelsen for Patientsikkerhed fører i den sammenhæng dels et reaktivt tilsyn med
sundhedsforholdene og den sundhedsfaglige virksomhed på sundhedsområdet, dels
et risikobaseret tilsyn med udvalgte behandlingssteder ud fra en løbende vurdering
af, hvor der kan være størst risiko for patientsikkerheden, jf. sundhedslovens § 213
og 213 c.
Hvis de sundhedsmæssige forhold på et behandlingssted fremadrettet kan bringe pa-
tientsikkerheden i fare, kan Styrelsen for Patientsikkerhed om nødvendigt give påbud
til disse, hvori der opstilles sundhedsmæssige krav til den pågældende virksomhed,
eller give påbud om midlertidigt at indstille virksomheden helt eller delvis, jf. sund-
hedslovens § 215 b.

Som led i styrelsens tilsyn kan der indhentes de fornødne oplysninger fra regionerne
med henblik på at vurdere, om der er en fremadrettet fare for patientsikkerheden.

Styrelsen har på baggrund af RKKP rapporten anmodet Region Sjælland og Region
Syddanmark om at besvare en række spørgsmål, da de observerede variationer i am-
putationsrater er større end, hvad der realistisk kan tilskrives objektive forskelle i be-
folkningernes behov for amputation eller den variation i klinisk praksis og behand-
lingsstrategi, som kan repræsentere kvalitetsmæssigt ligeværdige strategier.

Spørgsmålene har efterfølgende været drøftet og uddybet på møder med regionerne
den 11. og 12 august 2022 med hensyn til, hvad der kan anses som tilstrækkeligt
grundlag for styrelsens tilsynsmæssige opfølgning.

Regionerne har i første omgang besluttet at lave undersøgelser fra det tidspunkt,
hvor regionerne ud fra RKKPs undersøgelse begyndte at skille sig væsentligt ud fra
hinanden med fokus på perioden 2019-2021. Der skal her laves et fagligt menings-
fuldt udtræk af patienter til en journalgennemgang – eksempelvis skal der ikke ses på
amputationer efter trafikulykker og kræft.

Begge regioner oplyste på møderne, at de tillige er undervejs med et brev med klage-
og erstatningsvejledning til patienter, der har fået en amputation.

Styrelsen skal i den forbindelse gøre opmærksom på, at hvis allerede foretagne eller
yderligere nødvendige undersøgelser eventuelt måtte vise, at der er begået fejl i pati-
entbehandlingen, vil de konkrete patienter have krav på erstatningsvejledning, jf. §
23 i bekendtgørelse af lov om klage- og erstatningsadgang inden for sundhedsvæse-
net.

Styrelsen afventer aktuelt skriftligt svar fra de to regioner, og resultaterne af regio-
nernes gennemgang af journalerne for 2019, 2020 og 2021 og vil herefter tage stilling
til om det vil være påkrævet, at regionerne foretager yderligere.”

Jeg kan henholde mig til ovenstående bidrag. Jeg hæfter mig ved, at Styrelsen for Pa-
tientsikkerhed er i proces med regionerne om håndteringen af erstatningsspørgsmål i
tilfælde, hvor det er muligt, at amputation kunne have været undgået, herunder at
Styrelsen for Patientsikkerhed pba. af skriftligt svar fra Region Sjælland og Region
Syddanmark vil tage stilling til, om regionerne skal foretage yderligere end skitseret
ovenfor.

Afslutningsvist vil jeg gerne understrege, at sagerne om karkirurgi og amputationer
har min og Sundhedsministeriets fulde opmærksomhed. Det gælder både bagudret-
tede erstatningsspørgsmål såvel som forbedringer fremadrettet.

                                                                                                                                              Side 2
                    Med venlig hilsen
Magnus Heunicke / Kristian Horsfeldt Jensen

                                                                                                                  Side 3
