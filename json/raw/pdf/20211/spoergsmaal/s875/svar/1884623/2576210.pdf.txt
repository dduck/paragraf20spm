                                                                                        Retsudvalget 2021-22
                                                                                                         Offentligt

Folketinget                                                                   Dato:     16. maj 2022
Lovsekretariatet                                                              Kontor:   Politikontoret
Christiansborg                                                                Sagsbeh:  Emilie Glismand
1240 København K                                                              Sagsnr.:  2022-0033-0472
DK Danmark                                                                    Dok.:     2431826

Besvarelse af spørgsmål nr. S 875 fra medlem af Folketinget Dennis
Flydtkjær (DF)

Hermed sendes besvarelse af spørgsmål nr. S 875, som medlem af Folketin-
get Dennis Flydtkjær (DF) har stillet til justitsministeren den 6. maj 2022.

Mattias Tesfaye

                  /
                                      Thomas Højgaard

                                                                              Slotsholmsgade 10
                                                                              1216 København K.

                                                                              T +45 3392 3340
                                                                              F +45 3393 3510

                                                                              www.justitsministeriet.dk
                                                                              jm@jm.dk

                                                                              Side 1/2
Spørgsmål nr. S 875 fra medlem af Folketinget Dennis Flydtkjær (DF):

       ”I forhold til det nye våbenregistersystem, som skaber store pro-
       blemer for folk, der skal have fornyet deres våbentilladelser, op-
       tage nye tilladelser eller have udleveret deres våbenpas, er mi-
       nisteren så enig i, at man skulle have ventet med at nedlukke det
       gamle system, der håndterede våbentilladelser, førend det nye
       våbensystem var færdigudviklet og færdigtestet, og hvad er mi-
       nisterens holdning til, at der udstedes midlertidige dispensati-
       onsordninger for de borgere, som uforvarende er kommet i
       klemme i endnu en af statens it-skandaler?”

Svar:

Det nye våbenregister, der blev taget i brug den 18. januar 2022, er blevet
udviklet med det formål at implementere det seneste våbendirektiv fra EU
(våbendirektiv III), som bl.a. har til formål at sikre sporbarheden af våben
og våbendele.

Det var ikke muligt at bibeholde det gamle system, idet manglende ibrug-
tagning af det nye system ville have medført, at Danmark havde stået over
for bøder fra EU for manglende implementering af direktivet. Baggrunden
for ibrugtagning af systemet den 18. januar 2022 er nærmere uddybet i
Justitsministeriets besvarelse af 22. april 2022 af spørgsmål nr. S 746 fra
medlem af Folketinget Dennis Flydtkjær (DF).

For så vidt angår muligheden for at indføre en midlertidig dispensationsord-
ning henvises der til Justitsministeriets samtidige besvarelse af 16. maj 2022
af spørgsmål nr. 791 (Alm. del) fra Folketingets Retsudvalg. Som det frem-
går af besvarelsen, har det været overvejet, om det ville være muligt at løse
udfordringerne i Politiets Administrative Center ved midlertidigt at for-
længe udløbne våbentilladelser i en nærmere afgrænset periode, således at
våbentilladelserne ville blive forlænget hen over bukkejagtsæsonen. Det er
dog Justitsministeriets vurdering, at der ikke er hjemmel til at indføre en
sådan dispensationsordning. Det skyldes, at det følger af våbenlovens § 6 d,
stk. 1, 1. pkt., at våbentilladelser udstedes med en gyldighedstid på 5 år.

                                                                                                                                               Side 2/2
