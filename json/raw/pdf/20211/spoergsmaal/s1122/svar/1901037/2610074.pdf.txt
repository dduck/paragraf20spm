                                                                                           Retsudvalget 2021-22
                                                                                                            Offentligt

Folketinget                                                                      Dato:     11. august 2022
Lovsekretariatet                                                                 Kontor:   Økonomikontoret
Christiansborg                                                                   Sagsbeh:  Marat Bekturganov An-
1240 København K                                                                           dersen
DK Danmark                                                                       Sagsnr.:  2022-0033-0483
                                                                                 Dok.:     2523944

Besvarelse af spørgsmål nr. S 1122 fra medlem af Folketinget Eva Kjer
Hansen (V):

Hermed sendes besvarelse af spørgsmål nr. S 1122, som medlem af Folke-
tinget Eva Kjer Hansen (V) har stillet til justitsministeren den 28. juli 2022.

Mattias Tesfaye

                  /
                                        Joakim Thaning

                                                                                 Slotsholmsgade 10
                                                                                 1216 København K.

                                                                                 T +45 3392 3340
                                                                                 F +45 3393 3510

                                                                                 www.justitsministeriet.dk
                                                                                 jm@jm.dk

                                                                                 Side 1/2
Spørgsmål nr. S 1122 fra medlem af Folketinget Eva Kjer Hansen (V):

       ”Er det ministerens opfattelse, at politiet har de fornødne res-
       sourcer til at kunne gennemføre en smidig grænsekontrol i som-
       merperioden?”

Svar:

Jeg har fuld forståelse for, at grænsekontrollen skaber frustrationer for nogle
– ikke mindst for mennesker, der arbejder i grænselandet. Men som regerin-
gen den 13. april 2022 meddelte EU-Kommissionen i forbindelse med den
seneste genindførelse af midlertidig grænsekontrol, er det regeringens sam-
lede vurdering, at grænsekontrollen fortsat er nødvendig. Det handler om, at
både militante islamister og organiserede kriminelle er i stand til at udnytte
den frie bevægelighed inden for Schengen-området, og disse udgør fortsat
en betydelig trussel mod vores offentlige orden og interne sikkerhed.

Det er klart, at grænsekontrollen kræver ressourcer, og derfor er det også
godt, at et bredt flertal i Folketinget har sikret et historisk højt antal politi-
betjente. Ved opretholdelse af grænsekontrollen tages der i øvrigt højde for,
at politiet har de tilstrækkelige ressourcer og den nødvendige bevilling til
håndtering af opgaven. Indtil videre løber grænsekontrollen frem til novem-
ber 2022.

Jeg ved, at politiet tilrettelægger og løbende tilpasser kontrollen ud fra lo-
kale forhold, efterretninger og trafikmønstre. I sommerperioden, hvor
mange borgere er på vej hjem fra ferie, og mange turister er på vej mod
Danmark, kan det dog ikke undgås, at der i perioder vil opstå køer ved græn-
sen mod Tyskland. Grænsekontrollen skal selvsagt foregå på den mest hen-
sigtsmæssige og smidige måde, så kontrollen ikke skaber unødig gene for
den enkelte borger. Jeg har i den forbindelse tillid til, at politiet har fokus på
at sikre dette.

                                                                                                                                               Side 2/2
