                                                                                       Retsudvalget 2021-22
                                                                                                        Offentligt

Folketinget                                                                  Dato:     21. februar 2022
Lovsekretariatet                                                             Kontor:   Strafferetskontoret
Christiansborg                                                               Sagsbeh:  Julie Heidi Sørensen
1240 København K                                                             Sagsnr.:  2022-0033-0448
DK Danmark                                                                   Dok.:     2323806

Besvarelse af spørgsmål nr. S 487 fra medlem af Folketinget Britt Bager
(KF)

Hermed sendes besvarelse af spørgsmål nr. S 487, som medlem af Folketin-
get Britt Bager (KF) har stillet til justitsministeren den 9. februar 2022.

Nick Hækkerup

                  /
                                        Mette Johansen

                                                                             Slotsholmsgade 10
                                                                             1216 København K.

                                                                             T +45 3392 3340
                                                                             F +45 3393 3510

                                                                             www.justitsministeriet.dk
                                                                             jm@jm.dk

                                                                             Side 1/2
Spørgsmål nr. S 487 fra medlem af Folketinget Britt Bager (KF):

       ”Er ministeren villig til at tage initiativ til at ændre reglerne om
       varetægtsfængsling, således at en person, der er sigtet for adskil-
       lige forhold, der er egnet til at fremkalde fare for andre, kan
       blive varetægtsfængslet, også selv om lovovertrædelserne kan
       ventes at ville medføre straf af bøde eller fængsel i højst 30
       dage?”

Svar:

Grundlovens § 71 yder beskyttelse mod myndighedsbestemt frihedsberø-
velse. Det følger af grundlovens § 71, stk. 5, at ingen kan underkastes vare-
tægtsfængsel for en forseelse, som kun kan medføre straf af bøde eller hæfte.
Anvendelsen af varetægtsfængsling er nærmere reguleret i retsplejelovens
kapitel 70, herunder § 762 om betingelserne for varetægtsfængsling. Reg-
lerne om varetægtsfængsling er udtryk for en afvejning mellem hensynet til
kriminalitetsbekæmpelsen og hensynet til sigtedes retssikkerhed.

Det følger således af retsplejelovens § 762, stk. 3, at varetægtsfængsling
ikke kan anvendes, hvis lovovertrædelsen kan ventes at ville medføre straf
af bøde eller fængsel i højst 30 dage, eller hvis frihedsberøvelsen vil stå i
misforhold til den herved forvoldte forstyrrelse af sigtedes forhold, sagens
betydning og den retsfølge, som kan ventes, hvis sigtede findes skyldig.

Bestemmelsen i § 762, stk. 3, blev ændret ved lov nr. 433 af 31. maj 2000
om ændring af forskellige lovbestemmelser i forbindelse med gennemførel-
sen af en lov om fuldbyrdelse af straf m.v., som bl.a. afskaffede den tidligere
hæftestraf. Efter den dagældende bestemmelse i retsplejelovens § 762, stk.
3, kunne varetægtsfængsling bl.a. ikke anvendes, hvis lovovertrædelsen
højst kunne ventes at ville medføre straf af bøde eller hæfte. Bestemmelsen
var således ikke til hinder for varetægtsfængsling, hvis straffen måtte for-
ventes at blive fængsel, som dengang havde et minimum på 30 dage, jf. den
dagældende straffelovs § 33, stk. 1. Med henblik på så vidt muligt at bevare
den dengang eksisterende adgang til varetægtsfængsling uændret, blev hen-
visningen til ”hæfte” i bestemmelsen ændret til ”fængsel i højst 30 dage”.
Derfor gælder der i dag et krav om, at den forventede straf skal overstige
fængsel i 30 dage.

                                                                                                                                               Side 2/2
