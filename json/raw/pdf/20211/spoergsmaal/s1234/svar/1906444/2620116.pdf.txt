                                                                                        Beskæftigelsesudvalget 2021-22
                                                                                                                       Offentligt

Folketingets Lovsekretariat                                                             Beskæftigelsesministeriet
lov@ft.dk                                                                               Holmens Kanal 20
                                                                                        1060 København K
Karsten Hønge
Karsten.Honge@ft.dk                                                                     T +45 72 20 50 00
                                                                                        E bm@bm.dk
                                                                                        www.bm.dk

                                                                                        CVR 10172748

                                                                                        J.nr. 22/13792 – 2022-6819
                                                                                        9. september 2022

Folketingsmedlem Karsten Hønge (SF) har den 1. september 2022 stillet følgende
spørgsmål nr. S 1233, som hermed besvares.

Spørgsmål nr. S 1233:
”Hvad mener ministeren om, at Styrelsen for Arbejdsmarked og Rekruttering for-
vrænger billedet af, hvor mange ledige stillinger der i virkeligheden er blevet besat,
når de skriver, at der i perioden fra september 2021 til februar 2022 var 135.000
forgæves rekrutteringer, mens tallet i virkeligheden kun var på 79.100, og mener
ministeren, at dette misvisende billede af rekrutteringssituationen er med til at mis-
tænkeliggøre ledige? ”

Svar:
Styrelsen for Arbejdsmarked og Rekruttering (STAR) udgiver hvert kvartal en
rekrutteringsundersøgelse, som har til formål at give et aktuelt billede af rekrutte-
ringssituationen i Danmark. Undersøgelsen har været lavet siden 2007 og blev se-
nest revideret i 2018. Arbejdsmarkedets parter har via Beskæftigelsesrådet (BER)
været tæt inddraget i både udviklingen og revideringen af metoden.

I undersøgelsen bliver virksomheder spurgt ind til udfaldet af de jobopslag, som
virksomheden har slået op. Der har i de kvartalsvise rekrutteringsundersøgelser si-
den revideringen af metoden bag undersøgelsen i 2018 fremgået to mål for forgæ-
ves rekrutteringer. Dels hvor stor en del af de opslåede stillinger, der ikke blev be-
sat, og dels hvor stor en del af de opslåede stillinger, som blev besat, men hvor den
ansatte ikke opfyldte alle de kvalifikationer, som blev efterspurgt i jobopslaget.

Begge tal fremgår af den kvartalsvise rekrutteringsundersøgelse og i STARs offent-
lige databank Jobindsats.dk.

De to opgørelser giver nyttig viden i vurderingen af rekrutteringssituationen. Re-
krutteringer af kandidater, som ikke har de efterspurgte kvalifikationer, er en del af
undersøgelsen – og har været det siden 2007 – fordi, det kan bidrage med viden i
vurderingen af rekrutteringsudfordringerne i beskæftigelses- og uddannelsespoliti-
ske sammenhænge. Fx når en institution annoncerer efter en pædagog, men i stedet
ender med at ansætte en pædagogmedhjælper, fordi det ikke har været muligt at an-
sætte en pædagog, er det er signal om, at der er rekrutteringsudfordringer inden for
faget. Det er relevant bl.a. i tilrettelæggelsen af uddannelses- og opkvalificerings-
indsatser. Når det er sagt, er det naturligvis væsentligt at skelne mellem de to opgø-
relsesmetoder af forgæves rekrutteringer, da de kan have forskellige årsager og kan
give forskellige udfordringer for arbejdsgiveren.
Afslutningsvist kan jeg oplyse, at STAR allerede har planlagt et review af rekrutte-
ringsundersøgelsen i efteråret 2022, hvor der bl.a. vil blive set nærmere på, om den
nuværende skelnen mellem de to typer af forgæves rekrutteringer kan tydeliggøres
i afrapporteringen. STAR har oplyst mig, at reviewet vil blive drøftet med parterne
i regi af Beskæftigelsesrådet, som det også har været tilfældet med de tidligere re-
videringer af rekrutteringsundersøgelsen.
Venlig hilsen
Peter Hummelgaard
Beskæftigelsesminister

                                                                                                   2
