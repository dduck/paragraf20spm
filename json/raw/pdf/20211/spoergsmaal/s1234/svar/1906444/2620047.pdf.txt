                                                                                        Beskæftigelsesudvalget 2021-22
                                                                                                                       Offentligt

Folketingets Lovsekretariat                                                             Beskæftigelsesministeriet
lov@ft.dk                                                                               Holmens Kanal 20
                                                                                        1060 København K
Karsten Hønge
karsten.honge@ft.dk                                                                     T +45 72 20 50 00
                                                                                        E bm@bm.dk
                                                                                        www.bm.dk

                                                                                        CVR 10172748

                                                                                        J.nr. 22/13794 – 2022-6819
                                                                                        9. september 2022

Folketingsmedlem Karsten Hønge (SF) har den 1. september 2022 stillet følgende
spørgsmål nr. S 1234, som hermed besvares.

Spørgsmål nr. S 1234:
”Hvad er ministerens reaktion på, at Styrelsen for Arbejdsmarked og Rekruttering
opgør antal rekrutteringsforsøg efter, om den ledige har kunnet leve op til alle de
ønskede kvalifikationer fra arbejdsgiver, og ikke om stillingen rent faktisk er blevet
besat?”

Svar:
Styrelsen for Arbejdsmarked og Rekruttering (STAR) udgiver hvert kvartal en
rekrutteringssurvey, som belyser rekrutteringssituationen på arbejdsmarkedet.

Jeg kan oplyse, at antallet af rekrutteringsforsøg, hvor stillingen ikke blev besat,
både fremgår i rekrutteringssurveyen samt på STARs offentlige databank jobind-
sats.dk under målingen ”succesfulde og forgæves rekrutteringer”. Begge steder
fremgår også tallene for de rekrutteringsforsøg, hvor kandidaten ikke levede op til
alle de ønskede kvalifikationer i jobopslaget.

Jeg henviser i øvrigt til min besvarelse af spm. nr. S 1233 (samling 2021-22).

Venlig hilsen

Peter Hummelgaard
Beskæftigelsesminister
