                                                                                      Retsudvalget 2021-22
                                                                                                       Offentligt

Folketinget                                                                 Dato:     19. april 2022
Lovsekretariatet                                                            Kontor:   Sikkerhedskontor I
Christiansborg                                                              Sagsbeh:  Evin Alex Botansen
1240 København K                                                            Sagsnr.:  2022-0033-0456
DK Danmark                                                                  Dok.:     2400115

Besvarelse af spørgsmål nr. S 712 fra medlem af Folketinget Morten
Dahlin (V)

Hermed sendes besvarelse af spørgsmål nr. S 712, som medlem af Folketin-
get Morten Dahlin (V) har stillet til justitsministeren den 8. april 2022.

Nick Hækkerup

                  /
                                Louise Degn Brammer

                                                                            Slotsholmsgade 10
                                                                            1216 København K.

                                                                            T +45 3392 3340
                                                                            F +45 3393 3510

                                                                            www.justitsministeriet.dk
                                                                            jm@jm.dk

                                                                            Side 1/3
Spørgsmål nr. S 712 fra medlem af Folketinget Morten Dahlin (V):

       ”Er ministeren enig i, at det er kritisabelt, at myndighedernes
       sagsbehandlingstid i forbindelse med udvidet baggrundskontrol
       og sikkerhedsgodkendelse af personer inden for luftfartssikker-
       hed er steget væsentligt fra typisk 10 dage før årsskiftet 2021/22
       til nu 5-6 uger, og hvad vil ministeren gøre for at nedbringe sags-
       behandlingstiden?”

Svar:

Kommissionens gennemførelsesforordning (EU) 2019/103 af 23. januar
2019 om ændring af gennemførelsesforordning (EU) 2015/1998 med hen-
blik på afklaring, harmonisering og forenkling samt styrkelse af visse spe-
cifikke luftfartssikkerhedsforanstaltninger om udvidet baggrundskontrol
trådte i kraft ved årsskiftet. Gennemførelsesforordningen fra 2019 indehol-
der regler om udvidet baggrundskontrol af nyansættelser i bl.a. lufthavne.

På baggrund heraf og efter drøftelse i en arbejdsgruppe med deltagelse af
bl.a. repræsentanter fra luftfartsbranchen samt Rigspolitiet, Politiets Admi-
nistrative Center og Politiets Efterretningstjeneste har Trafikstyrelsen den
14. december 2021 udstedt bekendtgørelse nr. 2567 om udvidet baggrunds-
kontrol og sikkerhedsgodkendelse af personer, som har funktioner inden for
luftfartssikkerhed (security), der fastsætter supplerende bestemmelser til
forordningen. Bekendtgørelsen indebærer på et enkelt punkt en skærpelse i
forhold til EU-reglerne, idet arbejdsgruppen anbefalede, at der i Danmark
alene anvendes udvidet baggrundskontrol.

Det er min forståelse, at luftfartsbranchen generelt bakker op om hensynet
bag stramningen af reglerne. Men der skal selvfølgelig findes en løsning, så
bureaukratiske benspænd ikke står i vejen for den nødvendige sikkerheds-
kontrol og baggagehåndtering i lufthavnene.

Justitsministeriet har derfor været i dialog med Rigspolitiet om problemstil-
lingen vedrørende sagsbehandlingstiden for den udvidede baggrundskontrol
af lufthavnsmedarbejdere, og jeg noterer mig med tilfredshed, at Rigspoli-
tiet – som det fremgår af pressedækningen af sagen – har allokeret yderli-
gere 10 medarbejdere til at varetage sagsbehandlingen vedrørende bag-
grundskontrollen. Tidligere var det således alene to medarbejdere, der sad
med sagsbehandlingen.

                                                                                                                                               Side 2/3
Rigspolitiet har endvidere oplyst, at der i perioden frem til juli forventes en
sagsbehandlingstid hos politiet af den udvidede baggrundskontrol på ca. 10-
12 hverdage.
Justitsministeriet har på baggrund af problemstillingen på området bedt po-
litiet om at gå i dialog med luftbranchen med henblik på at optimere proces-
serne og samarbejdet.

                                                                                                                                               Side 3/3
