                                    Det Udenrigspolitiske Nævn, Udenrigsudvalget 2021-22
                                                                                                  Offentligt

Udenrigsministeriet

Folketingets Lovsekretariat         Asiatisk Plads 2
                                    DK-1448 København K
Bilag  Sag/ID Nr.            Enhed  Telefon +45 33 92 00 00
                                    Telefax +45 32 54 05 33
       2022 – 14343          ANA    E-mail: um@um.dk
                                    http://www.um.dk

                                    Dato

                                    11. april 2022

       Svar på § 20-spørgsmål nr. S 698 stillet den 5. april 2022 af
       Edmund Joensen til udenrigsministeren.

       Spørgsmål
       Set i lyset af, at Færøernes eksport til Rusland er standset, og at denne
       udgør en væsentlig del af Færøernes samlede eksport, vil
       Udenrigsministeren så arbejde for en bedre handelsaftale mellem
       Færøerne og EU?

       Svar
       EU er en vigtig samarbejds- og handelspartner for Færøerne. Fra dansk
       side bakker vi fuldt op om et stærkere samarbejde mellem Færøerne og
       EU, herunder i form af et tættere samarbejde på handelsområdet. Konkret
       støtter vi løbende de færøske ønsker herom i forhold til EU-
       institutionerne og EU-medlemslandene.

       Det er mit klare indtryk, at ønsket om at øge det bilaterale samarbejde
       mellem Færøerne og EU er gensidigt, og at der løbende arbejdes på at
       styrke og udbygge relationerne. Således er dialogen parterne imellem
       intensiveret de seneste år, og det er ved at blive klarlagt nærmere, hvordan
       handelssamarbejdet kan udvikles yderligere.

       I lyset af den aktuelle situation og de afledte konsekvenser for færøsk
       eksport står Udenrigsministeriets handelsrådgivere og repræsentationer
       endvidere klar til at assistere berørte færøske eksportvirksomheder med at
       hjælpe dem ind på erstatningsmarkeder for det russiske marked.
         2
Med venlig hilsen

  Jeppe Kofod
