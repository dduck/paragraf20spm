Folketingets Lovsekretariat                                                  Klima-, Energi- og Forsyningsudvalget 2021-22
Christiansborg                                                                                                                  Offentligt
1240 København K
                                                                                            Ministeren
                                                                                            Dato
                                                                                            2. september 2022
                                                                                            J nr.

Folketingsmedlem Hans Kristian Skibby (DD) har d. 25. august stillet mig følgende
spørgsmål S 1198, som jeg hermed skal besvare.

Spørgsmål nr. S 1198.:
"Er ministeren enig med Danmarksdemokraterne i, at borgere, der uberettiget
har modtaget en varmecheck, skal kunne tilbagebetale beløbet?"

Svar
Det har været et vigtigt hensyn, at udbetaling af varmechecken kunne ske hurtigst
muligt. Derfor blev det besluttet, at udbetalingen skulle ske automatisk og baseret
på tilgængelige datakilder.

Som det er beskrevet i indledningen til lovforslaget muliggør de tilgængelige data-
kilder imidlertid ikke en præcis identifikation af alle i den politiske tiltænkte mål-
gruppe. Der vil derfor både være tilfælde, hvor personer, som ikke er i den tiltænkte
målgruppe, får engangstilskud, og tilfælde, hvor personer, som er i den tiltænkte
målgruppe, ikke får engangstilskud.

I den forbindelse skal det bemærkes, at der ikke er konstateret dokumenterede fejl-
udbetalinger i lovens forstand. Når det er sagt, er det naturligvis ikke optimalt, at
der er nogle uden for den politisk tilsigtede målgruppe, der har modtaget varme-
check.

Jeg har bedt ministeriet om at undersøge, om det er muligt at lave en meningsfuld       Klima-, Energi- og
ordning for borgere, som frivilligt ønsker at betale varmechecken tilbage.              Forsyningsministeriet

Med venlig hilsen                                                                       Holmens Kanal 20
Dan Jørgensen                                                                           1060 København K

                                                                                        T: +45 3392 2800
                                                                                        E: kefm@kefm.dk

                                                                                        www.kefm.dk
                                                                                                       Side 1/1
