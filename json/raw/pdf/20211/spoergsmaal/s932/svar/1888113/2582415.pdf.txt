                                                                                          Sundhedsudvalget 2021-22

                                                                                          Holbergsgade 6       Offentligt
                                                                                          DK-1057 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 25-05-2022
                                                                                          Enhed: SUNDJUR
                                                                                          Sagsbeh.: SUMBGB
                                                                                          Sagsnr.: 2207424
                                                                                          Dok. nr.: 2270515

Medlem af Folketinget Ulla Tørnæs (V) har den 19. maj 2022 stillet følgende spørgs-
mål nr. S 932 til sundhedsministeren, som hermed besvares.

Spørgsmål S 932:
”Hvad er ministerens holdning til, at SU-modtagere, som opholder sig i udlandet i
mere end 6 måneder og derfor skal søge om bopæl i opholdslandet, ikke længere er
dækket af den offentlige sygesikring i Danmark, efter at de har fået bopæl i udlan-
det?”

Svar:
Jeg kan indledningsvist bemærke, at adgang til ydelser i det danske sundhedsvæsen
er knyttet op på bopæl. Det vil sige, at man som udgangspunkt skal have bopæl og
være tilmeldt CPR for at have ret til sundhedslovens ydelser.

Efter fast dansk praksis bevarer studerende dog tilknytningen til det danske sund-
hedsvæsen i op til 12 måneder ved ophold i et andet EU-/EØS-land, Schweiz eller
Storbritannien. Ved studieophold i visse af disse lande kan danske studerende imid-
lertid bevare deres tilknytning til det danske sundhedsvæsen i mere end 12 måneder
ved at blive registreret i studielandets offentlige sygesikring. Det forudsætter dog, at
den studerende efter studielandets lovgivning bliver betragtet som familiemedlem til
deres dansk sikrede forældre til udgift for DK. De studerende har derved i den peri-
ode fuld adgang til og bevarer retten til sundhedsydelser i Danmark på lige fod med
borgere bosat i DK.

De studerende dokumenterer deres ret til ydelserne i Danmark med et særligt sund-
hedskort, der udstedes af Udbetaling Danmark.

Studerende, der tager ophold uden for disse lande, vil ikke være omfattet af den dan-
ske sygesikring, men vil ved ophold i Danmark alene have ret til akut og fortsat syge-
husbehandling mod betaling. Behandlingen kan dog ydes vederlagsfrit, når regionsrå-
det under de foreliggende omstændigheder skønner det rimeligt.

                                          Med venlig hilsen

                      Magnus Heunicke / Birgitte Gram Blenstrup
