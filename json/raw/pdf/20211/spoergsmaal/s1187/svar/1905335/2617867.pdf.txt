                                                                                      Beskæftigelsesudvalget 2021-22
                                                                                                                     Offentligt

Folketingets Lovsekretariat                                                           Beskæftigelsesministeriet
lov@ft.dk                                                                             Holmens Kanal 20
                                                                                      1060 København K

                                                                                      T +45 72 20 50 00
                                                                                      E bm@bm.dk
                                                                                      www.bm.dk

                                                                                      CVR 10172748
                                                                                      2. september 2022

                                                                                      J.nr. 2022-6583

Folketingsmedlem Torsten Gejl (ALT) har den 25. august 2022 stillet følgende
spørgsmål nr. S 1187, som hermed besvares.

Spørgsmål nr. S 1187:
”Mener ministeren, at det er ok, at en gift førtidspensionists pension på brutto kr.
16.457 pr. måned kan ligge til grund for nedsættelse af ægtefælles kontanthjælps-
forsørgerydelse, hvis der er særbarn? ”

Svar:

Kontanthjælpssystemet er det underste økonomiske sikkerhedsnet. Det er derfor re-
geringens og min holdning, at det er et grundlæggende fornuftigt princip, at ægte-
fæller i kontanthjælpssystemet har pligt til at forsørge hinanden.

Hjælpen i kontanthjælpssystemet er subsidiær, hvilket betyder, at man ikke kan få
den udbetalt, hvis man har adgang til andre forsørgelsesmuligheder, for eksempel
ens egen eller ens ægtefælles indkomst eller formue. Det gælder også for ægtepar,
hvor den ene ægtefælle får hjælp i kontanthjælpssystemet, mens den anden får en
anden ydelse.

Personer med forsørgelsespligt over for børn kan som udgangspunkt få kontant-
hjælp med de satser, der gælder for forsørgere. Det forhold, at den ene ægtefælle
har et særbarn, påvirker i denne sammenhæng ikke den gensidige forsørgelsespligt
mellem ægtefæller og dermed beregningen af hjælp til et ægtepar i kontanthjælps-
systemet.

Venlig hilsen

Peter Hummelgaard
Beskæftigelsesminister
