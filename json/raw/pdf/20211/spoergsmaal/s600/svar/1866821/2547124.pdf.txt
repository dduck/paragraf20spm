                             Indenrigs- og Boligudvalget 2021-22
                                                                 Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00

Sagsnr.      Svar på spørgsmål stillet af Anni Matthiesen (V) den 15. marts 2022.
2022 - 1456
             Spørgsmål nr. S 600:
Doknr.       ”Hvordan forholder ministeren sig til Europarådets kritik af dansk praksis, under
498797       kommunalvalget i november 2021, hvor politisk opstillede kandidater var valgtilfor-
             ordnede, ministeren bedes herunder tilkendegive, hvorvidt ministeren påtænker at
Dato         indkalde Folketingets partier til drøftelser af kritikken?”
22-03-2022
             Svar:
             I Danmark er vi sammen om at afholde valg, og valg gennemføres i vidt omfang af
             frivillige. Det giver vores valg en høj demokratisk legitimitet, at det er vælgerne i bred
             forstand, der gennemfører valghandlingerne.

             Det er kommunalbestyrelserne, der udpeger de tilforordnede vælgere ved valgene.
             Gennem mange år har det især været de politiske partier, der stiller med de frivillige til
             valgene, og typisk er de fleste af valgets partier repræsenteret med frivillige ved valge-
             ne. På denne måde holder partierne hinanden op på et frit og fair valg og en gennem-
             sigtig procedure. Dertil kommer, at vi har regler, der sikrer, at kandidater til valget
             ikke kan tælle stemmer for deres eget parti.

             Min holdning er, at det danske valgsystem er velfungerende, og at vi skal fastholde, at
             vores valg gennemføres bedst i åbenhed og med lige adgang for alle. Jeg har derfor
             ikke aktuelle planer om at indkalde Folketingets partier til drøftelse af Europarådets
             bemærkninger. Derimod tager jeg naturligvis meget gerne debatten.

             Med venlig hilsen
             Kaare Dybvad Bek
