                                                                                         Beskæftigelsesudvalget 2021-22
                                                                                                                        Offentligt

Folketingets Lovsekretariat                                                              Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Christian Juhl
Christian.Juhl@ft.dk                                                                     T +45 72 20 50 00
                                                                                         E bm@bm.dk
                                                                                         www.bm.dk

                                                                                         CVR 10172748

                                                                                         4. april 2022

                                                                                         J.nr. 20225200173

Folketingsmedlem Christian Juhl (EL) har den 25. marts 2022 stillet følgende
spørgsmål nr. S 646, som hermed besvares.

Spørgsmål nr. S 646:
”Deler ministeren Enhedslistens holdning om nødvendigheden af en socialt retfær-
dig grøn omstilling, og er ministeren i så fald enig i, at dette kræver bedre beskyt-
telse mod asbest i lyset af de kommende års afgørende klimarenoveringer af vores
bygningsmasse?”

Svar:

Regeringen ønsker en ambitiøs og omkostningseffektiv, men også retfærdig klima-
indsats, hvor der tages højde for de sociale udfordringer ved den grønne omstilling.

Der gælder allerede i dag skrappe regler for arbejde med asbest. Det betyder bl.a.,
at der ved klimarenovering af ældre bygninger skal udtages retvisende og dæk-
kende prøver af bygningsdele for at afdække, om de indeholder asbest, så arbejdet
kan blive tilrettelagt og udført forsvarligt. Hvis reglerne overholdes, vil et øget an-
tal klimarenoveringer således hverken indebære en øget risiko for udsættelse for ar-
bejdstagerne eller omgivelserne.

Til trods for de skrappe regler udgør asbest fortsat et arbejdsmiljøproblem inden for
byggeriet. Det er derfor stadig vigtigt at have fokus på området. Jeg ser derfor frem
til at drøfte mulige yderligere tiltag på asbestområdet med Folketingets partier her i
april.

Venlig hilsen

Peter Hummelgaard
Beskæftigelsesminister
