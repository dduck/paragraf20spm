                                                                              Børne- og Undervisningsudvalget 2021-22
                                                                                                                          Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Morten Messerschmidt (DF) har den 18. august            1220 København K
2022 stillet spørgsmål nr. S 1163, som hermed besvares.                       Tlf. nr.: 32 92 50 00
                                                                              E-mail: uvm@uvm.dk
Spørgsmål nr. S 1163:                                                         www.uvm.dk
Under henvisning til, at Anders Breivik kaldes terrorist og en »norsk høj-    CVR-nr.: 20453044
renational ekstremist« i bogen »Danmarks kulturmøder med Mellem-
østen – fra vikingetiden til krigen mod terror«, men når det drejer sig om    31. august 2022
Omar El-Hussein, der angreb Krudttønden og synagogen, så er han »en           Sagsnr.: 22/15580
ung mand«, finder ministeren ikke en så værdibaseret forståelsesramme
bekymrende og uforenelig med undervisningsmateriale?

Svar:
Lad mig indledningsvist understrege, at de frygtelige terrorangreb på
Krudttønden og Københavns Synagoge i 2015 i min optik var at betegne
som terror.

Fakta må aldrig gradbøjes efter værdier, holdninger eller religion. Det føl-
ger af formålsparagraffen til gymnasiale uddannelser, at undervisningen
skal bygge på åndsfrihed, ligeværd og demokrati og styrke elevernes re-
spekt for grundlæggende friheds- og menneskerettigheder. Undervisnin-
gen på offentlige gymnasiale uddannelsesinstitutioner må ifølge lovgiv-
ningen samlet set ikke være værdirelativistisk, tendentiøs, missionerende
eller politisk ensidig.

Valg af undervisningsmaterialer er imidlertid ikke et ministerielt anlig-
gende. Det er den enkelte gymnasiale institution, der vælger, hvilke un-
dervisningsmaterialer, der skal benyttes. Undervisning i fagene i de gym-
nasiale uddannelser er reguleret gennem læreplaner, der bl.a. beskriver
det enkelte fags faglige mål og kernestof. Det er op til den enkelte lærer
at tilrettelægge undervisningen, så undervisningen lever op til læreplanen,
og så eleverne kan opfylde fagenes faglige mål.
Dermed er det den enkelte gymnasiale institution, der vurderer om un-
dervisningen lever op til ovenstående. Såfremt nogen oplever det mod-
satte, er det muligt at klage til institutionens ledelse.
Desuden gøres opmærksom på, at hvis Styrelsen for Undervisning og
Kvalitet, som varetager tilsynet med skoler og institutioner på mine
vegne, får konkrete oplysninger i forhold til en bekymring med indholdet
af undervisningen, vil styrelsen forholde sig til dette som led i sit tilsyn.
Styrelsen kan på den baggrund evt. gennemføre et enkeltsagstilsyn.
Generelt har jeg dog tillid til, at institutionerne og lærernes undervisning
på de danske gymnasier lever op til uddannelsernes formål og lærerpla-
nernes indhold mv., herunder ift. kildekritik.

                                Med venlig hilsen
                           Pernille Rosenkrantz-Theil

                                                                                                                    2
