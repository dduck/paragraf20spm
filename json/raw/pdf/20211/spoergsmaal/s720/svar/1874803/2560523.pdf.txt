                                                                                                        Skatteudvalget 2021-22
                                                                                                                            Offentligt

                                                                                         20. april 2022
                                                                                         J.nr. 2022 - 3393

Til Folketingets Lovsekretariat

Hermed sendes svar på spørgsmål S 720 af 8. april 2022 (alm. del), indleveret af Morten
Dahlin (V).

Jeppe Bruus

             / Kathrine Waage
Spørgsmål

Mener ministeren, at reglerne om brug af udenlandske biler i Danmark fungerer optimalt
for de fordrevne ukrainere, der måtte have et ønske om at beholde deres ukrainsk indregi-
strerede bil for at kunne transportere sig hjem til Ukraine, når krigen er afsluttet?

Svar

De ukrainere, der kommer til Danmark efter at have været nødt til at forlade deres bopæl
og livsinteresser efter den russiske invasion, skal vi naturligvis hjælpe så godt, som vi kan.

Som den øvrige regering følger jeg udviklingen i Ukraine nøje. Jeg overvejer naturligvis
også, om der er behov for tiltag på skatte- og afgiftsområdet for de ukrainere, der kom-
mer hertil, herunder for de ukrainere, der kommer til Danmark i egen bil.

Jeg mener ikke, at der på nuværende tidspunkt er grundlag for at tage initiativ til at ændre
reglerne for udenlandske biler, der kommer til Danmark, men kan naturligvis ikke ude-
lukke, at behovet kan opstå. I det tilfælde er det vigtigt, at de hensyn, der begrunder de
nuværende regler, herunder obligatorisk ansvarsforsikring, kontrol med køretøjers sikker-
hed i forbindelse med bilsyn og registeringssyn, fortsat varetages.

Som udgangspunkt skal alle motorkøretøjer med en ejer bosat i Danmark registreres i
Køretøjsregistret, og der skal betales afgift til statskassen af motorkøretøjet.

Fra det øjeblik en borger registreres i Det Centrale Personregister med bopæl i Danmark
og vurderes at have opgivet sin bopæl i Ukraine, har vedkommende 30 dage til at indregi-
strere sin bil.

Hvis bopælen ikke er opgivet i Ukraine, således at der både er bopæl i Danmark og Ukra-
ine, anses personen for at have bopæl i den stat mv., hvor den pågældende er hjemmehø-
rende. En person er som udgangspunkt hjemmehørende det sted, hvor personen sædvan-
ligvis opholder sig, det vil sige mindst 185 dage inden for et kalenderår på grund af privat
eller erhvervsmæssig tilknytning.

Det er vurderingen, at ukrainere, der kommer til Danmark som en følge af krigshandlin-
gerne, som udgangspunkt ikke har opgivet deres bopæl i Ukraine. Det er derfor også vur-
deringen, at ukrainere, indtil der er forløbet 185 dage, vil være hjemmehørende i Ukraine.
Efter udløbet af den periode vil ukrainerne muligvis være hjemmehørende i Danmark. I
det tilfælde skal køretøjet indregistreres, og der skal betales afgift. Det beror på en vurde-
ring af de konkrete og individuelle forhold på det tidspunkt, hvor den enkelte ukrainer er
hjemmehørende.

Ukrainere vil således i de fleste tilfælde kunne benytte deres ukrainske køretøj i mindst
185 dage efter ankomst, uden at køretøjet skal indregistreres og afgiftsberigtiges.

Et udenlandsk motordrevet køretøj og påhængskøretøj må dog kun bruges på færdselslo-
vens område, hvis der er tegnet en ansvarsforsikring for køretøjet. Forsikringspligten

                                                                                                                                                                                   Side 2 af 3
anses uden videre for opfyldt for køretøjer, der er registreret i en EU/EØS-stat, Andorra,
Færøerne, Gibraltar, Grønland, Monaco, San Marino eller Schweiz. For køretøjer, der er
registreret i en anden stat end de nævnte, fx Ukraine, skal føreren være i besiddelse af gyl-
digt internationalt grønt forsikringskort eller af en grænseforsikringspolice udstedt af
Dansk Forening for International Motorkøretøjsforsikring (DFIM), inden køretøjet tages
i brug i Danmark.
Flygtninge fra Ukraine, der i bil kører ind i Danmark, kan få udstedt en gratis grænsefor-
sikring, der gælder fra ankomstdagen og 30 dage frem. Grænseforsikringen er ligesom en
motoransvarsforsikring og dækker det erstatningsansvar, som ejeren eller brugeren kan
blive mødt med, hvis der opstår et uheld i trafikken med skader på andre mennesker og
deres ting.
Dette skal sikre, at de ukrainske køretøjer er dækket af en ansvarsforsikring for det til-
fælde, at de er indblandet i et færdselsuheld.
Jeg følger som sagt udviklingen nøje og vil være positiv indstillet over for ændringer, hvis
de nuværende regler viser sig uhensigtsmæssige.

                                                                                                                                                                                   Side 3 af 3
