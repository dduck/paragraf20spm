                                                                                           Sundhedsudvalget 2021-22

                                                                                           Holbergsgade 6       Offentligt
                                                                                           DK-1057 København K

                                                                                           T +45 7226 9000
                                                                                           F +45 7226 9001
                                                                                           M sum@sum.dk
                                                                                           W sum.dk

Folketingets Lovsekretariat                                                                Dato: 05-07-2022
                                                                                           Enhed: BESS
                                                                                           Sagsbeh.: DEPMDI
                                                                                           Sagsnr.: 2208921
                                                                                           Dok. nr.: 2320656

Medlem af Folketinget Per Larsen (KF) har den 27. juni 2022 stillet følgende spørgs-
mål nr. S 1080 til sundhedsministeren, som hermed besvares.

Spørgsmål S 1080:
”Forventer ministeren, at det er muligt, at de befolkningsgrupper regeringen har lo-
vet kan modtage en boostervaccine imod covid-19 fra næste uge, kan modtage
denne, når ministeren ikke har aftalt proceduren med de praktiserende læger, som
skal give borgerne boostervaccinen, som det fremgår af Berlingskes artikel »Syge æl-
dre presser på for at få hurtig vaccination. Læger tvivler på, at det kan lade sig gøre«,
fra den 24. juni 2022, og vil ministeren hurtigst muligt tage kontakt med de praktise-
rende læger, for at en aftale kan indgås?”

Svar:
Sundhedsstyrelsen offentliggjorde mandag den 27. juni 2022 retningslinjerne for boo-
ster-vaccination. Retningslinjerne har til hensigt at forebygge alvorlig sygdom blandt
særligt sårbare personer i perioden indtil den 1. oktober 2022, hvor Sundhedsstyrel-
sen planlægger en generel udrulning af booster-vaccination til alle personer på 50 år
og ældre. Vaccination af plejehjemsbeboere, modtagere af hjemmehjælp/hjemme-
pleje samt personer på 85 år eller ældre starter den 15. september 2022

Ordination af booster-vaccination kan foretages af enten den praktiserende læge el-
ler den behandlede læge på sygehus på grundlag af en aktuel og individuel helheds-
vurdering af personens risiko for smitte og sygdom, og det forventede forebyggelses-
potentiale ved booster-vaccination i et 3-4 måneders perspektiv.

Retningslinjerne indeholder principper for den faglige vurdering samt konkrete ek-
sempler på, hvor booster-vaccination kan overvejes. Der forelægger dermed en defi-
nition af målgruppen af særlige sårbare, som efterspørges i den fremhævede artikel.

Sundhedsstyrelsen har i forbindelse med udarbejdelsen haft retningslinjerne i høring
hos de Praktiserende Lægers Organisation (PLO).

                                          Med venlig hilsen

                      Magnus Heunicke / Mathias Ørberg Dinesen
