                                                                                     Kirkeudvalget 2021-22
                                                                                                       Offentligt

lov@ft.dk
Mette.Dencker@ft.dk

Kirkeminister Ane Halsboe-Jørgensens svar på MF Mette Hjermind Dencker               Telefon 3392 3390
spørgsmål af 18. maj 2022 (Spørgsmål S 938).                                         e-post km@km.dk

Spørgsmål S 938:                                                                     Akt nr.: 227324

”Vil ministeren kommentere artiklen ”Efterladte betaler for at sikre gravsten i      Dette akt nr. bedes oplyst ved
hobetal: Det er at skyde gråspurve med kanoner” bragt i Kristelig Dagblad den        henvendelse til Kirkeministeriet
10. maj 2022 og i forlængelse heraf oplyse, om ministeren synes, det er rime-
ligt, at efterladte skal betale for et sogns eller et kommunalt graverkontors øn-    Dato: 25. maj 2022
ske om et andet niveau af sikkerhed på gravstederne, når der allerede er ind-
gået en aftale?”

Svar:

Jeg kan oplyse, at det følger af § 9, stk. 1, og i lov om folkekirkens kirkebygnin-
ger og kirkegårde, at menighedsrådet skal sørge for kirkegårdens vedligehol-
delse, ligesom det følger af lovens § 23, at menighedsrådet har det daglige til-
syn med kirken og kirkegården.

Det indebærer, at det er menighedsrådets opgave at sørge for, at det ikke er
forbundet med fare for ansatte på kirkegården, gravstedsbrugerne eller offent-
ligheden at færdes på kirkegården.

Hvis menighedsrådet vurderer, at der er gravsten, der kan være til fare for sik-
kerheden på kirkegården, skal menighedsrådet derfor gøre gravstedsejeren op-
mærksom herpå. Menighedsrådet har således som udgangspunkt pligt til at
varsle gravstedsejeren, før der iværksættes tiltag i forhold til at udbedre for-
holdet.

Gravminder, f.eks. gravsten, på gravsteder der er i brug, tilhører gravstedseje-
ren og er privat ejendom. Det er derfor ejeren af gravstedet, der skal sørge for
at udbedre forhold, der udgør en sikkerhedsrisiko på kirkegården samt afholde
de udgifter, der er forbundet hermed. Dette gælder også for gravsteder, hvor
der er indgået en aftale om flerårig vedligeholdelse.

I den kirkelige lovgivning er der ikke hjemmel til, at menighedsrådene afholder
udgiften til sikring af andres private ejendom.

Jeg mener, at det er godt, at menighedsrådene er opmærksomme på sikker-
hedsproblematikken, så ulykker kan forebygges.

Jeg mener også, at det er et godt princip og helt rimeligt, at den enkelte grav-
stedsejer har det økonomiske ansvar for gravmindet, herunder for at det ikke
udgør en sikkerhedsrisiko.
                                                  Akt nr.: 227324
                                                  Side 2

Ane Halsboe-Jørgensen

                       / Martin Martensen-Larsen
