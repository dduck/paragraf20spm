                                                                                          Sundhedsudvalget 2021-22

                                                                                          Holbergsgade 6       Offentligt
                                                                                          DK-1057 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 13-01-2022
                                                                                          Enhed: ELU
                                                                                          Sagsbeh.: DEPFLJE
                                                                                          Sagsnr.: 2200137
                                                                                          Dok. nr.: 2076873

Medlem af Folketinget Stén Knuth (V) har den 5. februar 2022 stillet følgende spørgs-
mål nr. S 354 til sundhedsministeren, som hermed besvares.

Spørgsmål S 354:
”Vil ministeren redegøre for sin holdning til, at børnehaveklassebørn i dag ikke bliver
tilbudt selvtest, herunder hvorfor ministeren mener, at det er rimeligt, at eksempel-
vis et 7-årigt barn i 0. klasse ikke tilbydes det samme testtilbud som et 7-årigt barn i
1. klasse? ”

Svar:
Jeg er glad for, at børnene er vendt tilbage i skole i det nye år.

At vi har kunnet genåbne skolerne skyldes flere tiltag, som skal bidrage til at ind-
dæmme smitten med covid-19 og give grundskolerne redskaber til at håndtere kon-
kret smitte.

Test er et centralt element i forbindelse med genåbningen af grundskolerne efter den
midlertidige hjemsendelse af elever og medarbejdere i perioden fra og med den 15.
december 2021 og til og med den 4. januar 2022. Test indgik i modellen for genåb-
ning af skolerne på to måder:

1) Opfordring om to ugentlige screeningstest af elever fra og med 1. klasse samt an-
satte.

2) Mulighed for gratis selvtest til alle elever, dvs. også elever i børnehaveklasse, og
medarbejdere i grundskolen samt medarbejdere i dagtilbud m.v. til brug for de
ugentlige screeningstests og test ifm. kontakt med en smittet.

Regeringen lytter til og følger sundhedsmyndighedernes anbefalinger om screenings-
test på grundskoler. I den sammenhæng kan jeg oplyse, at mit ministerium har bedt
om Sundhedsstyrelsens vurdering, hvortil Sundhedsstyrelsen oplyser:

”At 0-klasserne ikke bør omfattes af de regelmæssige screeningstest, fordi det gene-
relt er svært at teste mindre børn. Desuden er 0-klasserne stadig så nye i skolen, at
ugentlige screeningstest vurderes til at udgøre en ekstra belastning for børnenes triv-
sel og skoleoplevelse”.

Opfordringen til to ugentlige screeningstest i grundskolen gælder derfor alene for ele-
ver fra 1. klasse og op, og dermed ikke for børnehaveklasselever.

Alle elever i grundskolen, herunder børnehaveklasseelever, samt medarbejdere i
grundskolen og dagtilbud mv. kan dog få udleveret antigenselvtestkit til brug for to
ugentlige hjemmetest og til brug for test som øvrig kontakt.
Endelig anbefales børn i 0. klasse på lige fod med øvrige klassetrin at følge Sundheds-
styrelsens generelle smitteforebyggende råd, herunder at blive hjemme og blive te-
stet, hvis de får symptomer på covid-19.
Regeringen lytter til sundhedsmyndighedernes rådgivning i forhold til at sikre, at det
fortsat er trygt at gå i skole. Derfor ser skoledagen også anderledes ud med de tiltag, i
forhold til brug af selvtest og smitteforebyggende tiltag, der er taget.

                                          Med venlig hilsen
                      Magnus Heunicke / Frida Langgaard Jensen

                                                                                                                                              Side 2
