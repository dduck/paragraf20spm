Folketingets Lovsekretariat                                                                Miljø- og Fødevareudvalget 2021-22
Christiansborg                                                                                                                  Offentligt
1240 København K
                                                                                       Den 19. maj 2022

Hermed sendes besvarelse af spørgsmål nr. S 894, som medlem af Folketinget Lise Bech (UFG) har
stillet til ministeren for fødevarer, landbrug og fiskeri den 11. maj 2022.

Spørgsmål nr. S 894 fra medlem af Folketinget Lise Bech (UFG)
”Finder ministeren det dyrevelfærdsmæssigt forsvarligt, at dyr i danske naturnationalparker har
fået påsat GPS-halsbånd uden en sikkerhedsanordning (panikåbning), der kan minimere risikoen
for at sidde fast i en gren eller gnavsår?”

Svar
Det er min generelle holdning, at dyr skal behandles forsvarligt og beskyttes bedst muligt mod
smerte og lidelse mv., sådan som dette er beskrevet i dyrevelfærdslovens § 2.

Ministeriet for Fødevarer, Landbrug og Fiskeri har ikke nærmere kendskab til brugen af GPS-
halsbånd til dyr, herunder hvorledes risici for eventuelle gnavsår og lignende fra sådanne halsbånd
kan minimeres. Spørgsmålet kan derfor kun besvares fyldestgørende, hvis der til brug for svaret
indhentes nærmere oplysninger fra Fødevarestyrelsen. Spørgsmålet kan derfor ikke besvares inden
for de rammer, der gælder for et § 20-spørgsmål, jf. herved Folketingets Forretningsorden § 20,
stk. 1 og 2. Jeg vil derfor henvise spørgeren til at stille sit spørgsmål via Miljø- og Fødevareudvalget.

                 Rasmus Prehn
                                                       /
                                                                            Paolo Drostby

Ministeriet for Fødevarer, Landbrug og Fiskeri • Slotsholmsgade 12 • 1216 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
