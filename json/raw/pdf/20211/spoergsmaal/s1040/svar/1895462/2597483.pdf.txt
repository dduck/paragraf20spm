                                                                                           Sundhedsudvalget 2021-22

                                                                                           Holbergsgade 6       Offentligt
                                                                                           DK-1057 København K

                                                                                           T +45 7226 9000
                                                                                           F +45 7226 9001
                                                                                           M sum@sum.dk
                                                                                           W sum.dk

Folketingets Lovsekretariat                                                                Dato: 21-06-2022
                                                                                           Enhed: SPOLD
                                                                                           Sagsbeh.: DEPKRHJ
                                                                                           Sagsnr.: 2208292
                                                                                           Dok. nr.: 2301075

Medlem af Folketinget Jens Henrik Thulesen Dahl (DF) har den 13. juni 2022 stillet føl-
gende spørgsmål nr. S 1040 til sundhedsministeren, som hermed besvares.

Spørgsmål S 1040:
”Er ministeren villig til at vente på, at Regionernes Kliniske Kvalitetsudviklingsprogram
(RKKP) foretager sin undersøgelse af forskellene i antal amputationer regionerne
imellem, mens flere patienter evt. får amputeret lemmer på fejlagtig baggrund?”

Spørgsmålet er stillet på baggrund af artiklen ”Jeg er blevet svigtet” i Ekstra Bladet
den 12. juni 2022.

Svar:
Jeg tager forhold, der indikerer, at der er foretaget amputationer, hvor behandlingen
kunne have foregået på anden vis, herunder udtalt variation i andelen af amputatio-
ner pr. indbygger på tværs af regionerne, meget alvorligt.

Derfor er det også min forventning, at regionerne får undersøgt grundigt, hvad even-
tuelle regionale forskelle kan skyldes, og hvordan de udlignes. Det er på den bag-
grund positivt, at regionerne foretager en undersøgelse heraf.

Jeg vil samtidigt understrege, at det er min klare forventning, at alle regioner gør de
nødvendige indsatser og handler her og nu i det omfang, det er nødvendigt.

                                          Med venlig hilsen

                      Magnus Heunicke / Kristian Horsfeldt Jensen
