                                    Det Udenrigspolitiske Nævn, Udenrigsudvalget 2021-22
                                                                                                  Offentligt

Udenrigsministeriet

Folketingets Lovsekretariat         Asiatisk Plads 2
                                    DK-1448 København K
Bilag  Sag/ID Nr.            Enhed  Telefon +45 33 92 00 00
                                    Telefax +45 32 54 05 33
0      2022-134              ALO    E-mail: um@um.dk
                                    http://www.um.dk

                                    Dato

                                    7. januar 2022

       Svar på § 20-spørgsmål nr. S 349 stillet 3. januar 2022 af Michael
       Aastrup Jensen (V) til udenrigsministeren.

       Spørgsmål
       Hvilke konkrete tiltag vil udenrigsministeren tage for at sikre, at kunstner
       Jens Galschiøt får leveret sit kunstværk tilbage, der nu er fjernet fra
       universitetet i Hong Kong?

       Svar
       Regeringen har længe udtrykt alvorlig bekymring over udviklingen i
       Hongkong. Senest under mit besøg i Kina i november 2021 og i december
       2021 i forbindelse med det problematiske valg til Hongkongs lovgivende
       forsamling og angreb på den frie presse i Hongkong.

       Den danske regering kan som bekendt ikke bestemme, hvilken kunst
       andre landes universiteter vælger at have stående. Det er et anliggende
       mellem kunstner og den pågældende institution. Men det ligger mig fortsat
       meget på sinde at stå vagt om friheden til fredeligt at ytre sig – gennem
       tale, kunst eller andre midler – en helt fundamental rettighed for alle
       mennesker.

       Som tidligere oplyst har Udenrigsministeriet drøftet sagen i Beijing og med
       den kinesiske ambassade i København. Jeg opfordrer fortsat de
       involverede parter til at finde en tilfredsstillende løsning.

                                       Med venlig hilsen

                                          Jeppe Kofod
