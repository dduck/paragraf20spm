Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.      Medlem af Folketinget Marlene Ambo-Rasmussen (V) har d. 9. maj 2022 stillet
2022 - 2747  følgende spørgsmål nr. S 880 til social- og ældreministeren, som hermed
             besvares.
Doknr.
570555       Spørgsmål nr. S 880:
             ”Vil ministeren redegøre for sin holdning til historien bragt af Ekstra Bladet den
Dato         4. maj 2022 med titlen »Forældre i Tårnby: - De pisser os i ansigtet«, hvoraf
18-05-2022   det fremgår, at Tårnby Kommune har ansat en PPR-Chef, som har været
             øverste ansvarlig for en ulovlig sagsbehandling i Rudersdal Kommune, hvor
             familier er blevet ulovligt presset til at undlade at indgive klager over
             kommunens afgørelser om visitation til specialiserede sociale tilbud?”

             Svar:
             Der er ikke på Social- og Ældreministeriets område regler om organisering af
             kommunale ansættelser. Reglerne om kommunernes pædagogiske-
             psykologiske rådgivning (PPR) hører under Børne- og
             Undervisningsministeriet. Reglerne om tilsyn med kommunernes overholdelse
             af gældende lovgivning hører under Indenrigs- og Boligministeriet.

             Men når det er sagt, skal der ikke være nogen tvivl om, at det er centralt, at de
             rettigheder, som f.eks. udsatte børn og deres forældre har efter den sociale
             lovgivning bliver efterlevet i kommunerne.

             Det følger af serviceloven, at kommunernes afgørelser efter loven kan
             påklages til Ankestyrelsen, med mindre der er fastsat særlige regler om andet.
             Af forvaltningsloven følger det, at skriftlige afgørelser skal være ledsaget et en
             klagevejledning.

             Det er regler, der ikke kan fraviges, og jeg finder det dybt problematisk, hvis en
             kommunal medarbejder presser familier til ikke at bruge den klageadgang, de
             har efter loven.

             Det er et kommunalt ansvar, at den kommunale administration overholder
             gældende regler, og jeg går ud fra, det er noget, der både er fokus på løbende
             og i forbindelse med ansættelser.

                             1
Adgangen til at klage over afgørelser efter serviceloven er som beskrevet i
ovenstående. For spørgsmål om reglerne vedr. PPR eller vedr. den
kommunale administration, må jeg henvise til de relevante ressortministre.
Med venlig hilsen
Astrid Krag

                                                                                                                                  2
