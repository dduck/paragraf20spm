                                         Det Udenrigspolitiske Nævn, Udenrigsudvalget 2021-22
                                                                                                       Offentligt

Spørgsmål nr. S 716
§ 20-spørgsmål til skriftlig besvarelse

Til:         Udenrigsministeren
Dato:        8. april 2022
Stillet af:  Søren Søndergaard (EL)

I det spørgeren fuldt ud anerkender og støtter Danmarks initiativ og kontante
bidrag til i FN-regi at sikre retsforfølgning af formodede overtrædelse af
folkeretten og menneskerettighederne i forbindelse med den russiske
invasion af Ukraine, vil udenrigsministeren så oplyse om Danmark har eller
vil svare positivt på den formelle henvendelse fra ICC’s chefanklager, Karim
A.A. Khan, om at stille danske eksperter til rådighed for
anklagemyndighedens arbejde i denne vigtige sag?
(Spm. nr. S 716).

Svaret bedes sendt elektronisk til spørgeren på Soren.Sondergaard@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                               Side 1 | 1
