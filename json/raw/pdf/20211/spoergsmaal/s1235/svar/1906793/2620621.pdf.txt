Folketingets Lovsekretariat  Klima-, Energi- og Forsyningsudvalget 2021-22
Christiansborg                                                                  Offentligt
1240 København K
                                           M inis teren
                                           Dato
                                           9. september 2022
                                           J nr. 2022 - 2901

Folketingsmedlem Michael Aastrup Jensen har d. 2. september stillet mig følgende
spørgsmål S 1235, som jeg hermed skal besvare.

Spørgsmål nr. S 1235:
"Mener ministeren, at reglerne om, at man ikke må udvide eller effektivisere solcel-
leanlæg, er rettidige med tanke på den nuværende situation angående energiforsy-
ning, jf. Energistyrelsens regler på området?"

Svar
Der er på ministerområdet ikke regler der tilsiger, at man ikke må udvide eller effek-
tivisere solcelleanlæg. Det gælder dog for ejere af visse anlæg, der er godkendt til
pristillæg, årsbaseret eller timebaseret nettoafregning, at de kan miste retten til
disse støtteordninger, hvis de udvider et anlæg ud over den kapacitetsgrænse, der
gælder for den støtteordning, som de er på. De vil til enhver tid kunne udvide an-
lægget og afsætte strømmen på samme vilkår, som andre der sætter nye solcelle-
anlæg op i dag.

For egenproducenter gælder det generelt, at når produktionen er mindre end for-
bruget, så leveres den manglende elektricitet fra det kollektive net, og når produkti-
onen er større end forbruget, så sendes overskudsproduktionen ud på nettet. Der
betales som udgangspunkt kun elafgift af den elektricitet, der købes fra det kollek-
tive net.

Der findes en grænse på 6 kW for solcelleanlæg, der modtager indirekte støtte fra           Klim a-, Energi- og
staten i form af såkaldt årsbaseret nettoafregning. Ordningen indebærer, at ejere af        For s yningsministeriet
et eller flere VE-anlæg med en samlet installeret effekt på højst 6 kW populært sagt
har ret til at "lagre" elektricitet på el-nettet. For årsnettoafregnede kan hele solcelle-  Holmens Kanal 20
anlæggets elproduktion i året fratrækkes forbrugerens elforbrug, således at forbru-         1060 København K
geren kun betaler elafgift af det elforbrug, der ligger ud over solcelleanlæggets års-
produktion.                                                                                 T: +45 3392 2800
                                                                                            E: kefm@kefm.dk

                                                                                            w w w.kefm.dk
                                                                                                          Side 1/2
Da ordningen fungerer ved, at man så at sige har ret til at "lagre" sin producerede
elektricitet på el-nettet, vil en udvidelse af anlæggets kapacitet under ordningen
medføre en tilsvarende udvidelse af de økonomiske fordele, der modtages via ord-
ningen.
Hvis man ønsker at udbygge eller udnytte sit anlæg ud over 6 kW, kan man frit
overgå til en anden ordning, f.eks. øjebliksafregning. Ved denne afregningsform er
der ingen grænser for kapaciteten af anlægget. Til gengæld er der under ordningen
alene afgiftsfritagelse for den strøm, der produceres og forbruges, før den rammer
det kollektive elnet. Der er således ikke helt de samme afgiftsfordele ved øjebliksaf-
regning som ved årsbaseret nettoafregning, hvor man kan ”lagre” sin egenproduce-
rede strøm på elnettet på årsbasis og derved spare elafgift for en større andel af sit
elforbrug. Der vil, afhængigt af de konkrete forhold, kunne være fordele ved at ud-
bygge et anlæg, som vil kunne opveje ulempen ved at miste retten nettoafregning
og/eller pristillæg.
6 kW-grænsen for årsbaseret nettoafregning er indført for at sikre, at virksomheder
i blandet bolig-erhverv ikke får en afgiftsfordel i forhold til andre virksomheder. EU’s
regler om statsstøtte skal nemlig sikre, at der ikke indføres lempelser eller fritagel-
ser fra energiafgifter, som kun kommer bestemte virksomheder og erhverv til gode.
Ligeledes vil det kunne være i konflikt med den EU-retlige statsstøttegodkendelse
af konkret støtteordning, hvis et solcelleanlæg med en kapacitet på over 6 kW får et
højere pristillæg, end godkendelsen tillader.

Med venlig hilsen
Dan Jørgensen

                                                                                                                                                            Side 2/2
