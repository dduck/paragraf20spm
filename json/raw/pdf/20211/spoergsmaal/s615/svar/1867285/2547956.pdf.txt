                             Indenrigs- og Boligudvalget 2021-22
                                                                 Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00

Sagsnr.      Svar på spørgsmål stillet af Søren Egge Rasmussen (EL) den 23. marts 2022.
2022 - 1606
             Spørgsmål nr. S 615:
Doknr.       ”Vil ministeren tage initiativ til at sikre, at ukrainske flygtninge også kan flytte ind i
501194       områder, der betegnes som udsatte boligområder, og boligområder, det betegnes som
             forebyggelsesområder, og dermed skaffe flere boliger til flygtninge fra Ukraine, som i
Dato         forhold til lovgivningen mod parallelsamfund betegnes som kommende fra et tredje-
28-04-2022   verdensland og ikke fra et vestligt land?”

             Svar:
             Grundlaget for regeringens boligpolitik er, at der skal skabes blandede boligområder,
             hvilket også afspejler sig i lovgivningen om parallelsamfund, som er vedtaget med et
             bredt flertal i Folketinget. Det handler om at sikre gode og mere lige vilkår for de børn
             og unge, som vokser op i landets boligområder. Forebyggelsesområder og udsatte bo-
             ligområder er udfordret af forskellige årsager, og det vil også være mere hensigtsmæs-
             sigt for de ukrainske flygtninge at få en bolig uden for de udsatte almene boligområ-
             der.

             Jeg ønsker ikke at risikere at sætte flere års fremgang i udsatte boligområder over styr
             eller at modvirke det store arbejde, som kommuner og boligorganisationer har lagt i
             boligområderne de senere år. Forebyggelsesområder og udsatte boligområder udgør
             kun en lille del af den samlede almene boligsektor, og jeg mener, at det vil være forkert
             at tage udgangspunkt i disse områder, når der skal findes boliger til flygtninge.

             Afslutningsvis vil jeg understrege, at jeg naturligvis følger situationen nøje og at vi
             endnu ikke kender omfanget af ukrainske flygtninge, der kommer til Danmark.

             Med venlig hilsen
             Kaare Dybvad Bek
