                                                                                          Sundhedsudvalget 2021-22

                                                                                          Holbergsgade 6       Offentligt
                                                                                          DK-1057 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 20-04-2022
                                                                                          Enhed: SPOLD
                                                                                          Sagsbeh.: DEPKRHJ
                                                                                          Sagsnr.: 2205809
                                                                                          Dok. nr.: 2217375

Medlem af Folketinget Kirsten Normann Andersen (SF) har den 7. april 2022 stillet
følgende spørgsmål nr. S 709 til sundhedsministeren, som hermed besvares.

Spørgsmål S 709:
”Mener ministeren, at modellen fra Region Hovedstaden, hvor sygehusene beholder
behandlingsansvaret i 72 timer efter udskrivelse til kommunen, bør udvides til de an-
dre regioner?”

Svar:
Aftalen om udvidet behandlingsansvar i 72 timer er indgået d. 5. november 2021 i
Sundhedskoordinationsudvalget og indebærer, at den udskrivende hospitalsafdeling
påtager sig at håndtere de henvendelser, som sundhedsprofessionelle i kommune,
almen praksis, og Akuttelefonen 1813 har efter udskrivelse, fx om behandling eller
medicin.

Ordningen dækker færdigbehandlede patienter, der udskrives til kommunal pleje og
træder i kræft i følgende tre trin fra 1. februar 2022:

(1) Februar 2022: Midlertidig kommunal døgnplads

(2) Maj 2022:  Plejecenter

(3) September 2022: Kommunal sygepleje i eget hjem

Jeg ser frem til at følge erfaringerne med ordingen, men da ordningen netop er trådt i
kraft og aktuelt er på det første af tre trin, mener jeg, at det er for tidligt at drage
konklusioner. Hvis der er gode erfaringer med ordningen, synes jeg, det er en oplagt
opgave for de kommende sundhedsklynger at se nærmere på.

                             Med venlig hilsen

Magnus Heunicke / Kristian Horsfeldt Jensen
