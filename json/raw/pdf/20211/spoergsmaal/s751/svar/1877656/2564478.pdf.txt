                                                                                                                        Kulturudvalget 2021-22
                                                                                                                                            Offentligt

                             Kulturministeren

Folketingets Lovsekretariat  Kulturministeriet
Christiansborg               Nybrogade 2
1240 København K             1203 København K

                             Tlf                                                                                        : 33 92 33 70

                             E-mail : kum@kum.dk

                             Web : www.kum.dk

                                                                                                        27. april 2022

Folketingsmedlem Stén Knuth (V) har den 19. april 2022 stillet mig følgende spørgsmål
nr. S 751, som jeg hermed besvarer.

Spørgsmål:

I lyset af en sag angående Lynderupgaard nord for Viborg, hvor ejeren har anlagt en
terrasse med fliser, som er udført i respekt for sammenhængen og helt uden den mind-
ste skade på voldgraven, synes ministeren så ikke, at der skal være plads til at anlægge
sådanne eller lignede istandsættelser i fremtiden og vil ministeren i forbindelse med re-
videringen af museumsloven tage initiativ til, at vi kigger på en bagatelgrænse for
istandsættelser?

Svar:

Mht. den konkrete sag, som omtales i spørgsmålet, kan jeg forstå, at det drejer sig om en
terrasse, som uden forudgående dispensation er anlagt på det beskyttede voldsted Lyn-
derupgaard, og at ejeren har indbragt Slots- og Kulturstyrelsens påbud om lovliggørelse
for domstolene. Da sagen i øjeblikket behandles ved Retten i Viborg, kan jeg ikke gå ind
i en vurdering af sagen.

Mere generelt kan jeg oplyse, at det med L 135 Forslag til lov om ændring af museums-
loven m.fl. er intentionen at åbne for, at private beboeres behov i højere grad vil kunne
imødekommes.

Med lovændringen gives der mulighed for at foretage ændringer af underordnet betyd-
ning på beskyttede fortidsminder uden, at der skal ansøges om dispensation. Det fremgår
af lovforslagets bemærkninger, at ændringer af underordnet betydning generelt er ken-
detegnet ved beskedne, midlertidige og reversible forhold. Der vil således være tale om
ændringer, der kun medfører ubetydelige fysiske indgreb på fortidsmindet, og som kun i
ringe grad påvirker den visuelle oplevelse. Det kan fx være sæsonvis opstilling af have-
møbler og trampoliner på terræn eller udskiftning af eksisterende beplantning, der ikke
vurderes at skade fortidsmindets konstruktion, kulturlag og beskyttende vækstlag.

                                                                                                                        Dok. nr. 39224
Derimod vil ændringer, som kræver jordarbejder og dermed et fysisk indgreb i fortids-
mindet, jf. lovforslaget, ikke kunne betragtes som ændringer af underordnet betydning.
Det gælder f.eks. nedgravede trampoliner, terrasser og svømmebassiner. Sådanne æn-
dringer i fortidsmindet vil fortsat kræve en ansøgning om dispensation.
Ane Halsboe-Jørgensen

                                                                               Side 2
