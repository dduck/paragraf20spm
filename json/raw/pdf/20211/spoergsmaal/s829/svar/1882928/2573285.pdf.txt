                                    Uddannelses- og Forskningsudvalget 2021-22
                                                                                     Offentligt

Ministeren

Uddannelses- og Forskningsudvalget
Folketinget
Christiansborg
1240 København K

Medlem af Folketinget Ulla Tørnæs (V) har den 3. maj 2022 stillet følgende               10. maj 2022
spørgsmål nr. S 829 til uddannelses- og forskningsministeren, som hermed besva-
res.                                                                                     Uddannelses- og
                                                                                         Forskningsministeriet
Spørgsmål S 829:
                                                                                         Børsgade 4
Hvad er ministerens holdning til, at en gruppe studerende bliver straffet i SU-          Postboks 2135
systemet, når de hurtigt kommer i job efter afsluttet uddannelse?                        1015 København K
                                                                                         Tel. 3392 9700
Svar:
Jeg synes, at vi generelt har et meget fint og attraktivt SU-system, der bidrager til,   www.ufm.dk
at det i Danmark er muligt at tage en videregående uddannelse uanset social
baggrund.                                                                                CVR-nr. 1680 5408

Som studerende har man mulighed for at søge om både stipendier og SU-lån. Og             Ref.-nr.
man har mulighed for via et forholdsvist stort fribeløb at arbejde ganske meget ved      318175
siden af studierne - uden at blive trukket i skat eller miste SU. Det månedlige SU-
fribeløb er aktuelt 9.178 kr. (2022-niveau) og 13.876 kr. (2022-niveau) på hhv.
ungdomsuddannelser og videregående uddannelser for de måneder, hvor den
studerende modtager SU eller SU-slutlån. Lige nu er vi samtidig i Folketingssalen
ved at behandle et lovforslag, som betyder, at det fribeløb bliver endnu højere.

På den baggrund synes jeg ikke, at man kan tale om, at nogen bliver straffet i SU-
systemet. Og jeg synes slet ikke, at det er en rimelig betragtning at se det at
komme hurtigt i job efter afsluttet uddannelse som en straf.

Nogle studerende kan – som spørgeren anfører i sin begrundelse– få en så høj
samlet indkomst i et år, at de skal tilbagebetale en del af deres SU. Det kan f.eks.
være studerende der – som spørgeren anfører – kommer i job allerede, mens de
afventer resultatet af deres afsluttende opgave. Det vil sige, at de får løn for et nyt
arbejde samtidig med, at de stadig modtager SU.

Men den situation er der også mulighed for at tage højde for. For det første er det i
den studerendes samlede årlige indkomst, der tæller. Ikke indkomsten i de enkelte
måneder. Og den studerende kan fravælge SU i enkelte måneder, hvis man kan
se, at man når over fribeløbet på årsplan – f.eks. fordi man hurtigt får job efter
uddannelsen.

                                                                                         Side 1/2
Det er et – efter min mening helt legitimt – grundprincip i SU-systemet, at man
som studerende skal betale for meget udbetalt støtte tilbage, hvis man ikke lever
op til de grundlæggende betingelser for at få SU, f.eks. fribeløbsgrænsen.
Med venlig hilsen
Jesper Petersen

                                                                                                                                                Uddannelses- og
                                                                                                                                                Forskningsministeriet

                                                                                                                                                Side 2/2
