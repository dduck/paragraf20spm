                                                                        Ligestillingsudvalget 2021-22
                                                                                                  Offentligt

                                                                        Ministeren for ligestilling

Lovsekretariatet                                                        29. marts 2022
Folketinget                                                             2022-2239

                                                                        Frederiksholms Kanal 27 F
                                                                        1220 København K

                                                                        Telefon 41 71 27 00

Folketingsmedlem Pernille Skipper (EL) har den 25. marts 2022
stillet mig følgende spørgsmål, som jeg hermed skal besvare.

Spørgsmål nr. S 631:

Tror ministeren, at den nyligt indgåede trepartsaftale om seksuel
chikane på arbejdsmarkedet vil have tilstrækkelig effekt til at se en
mærkbar positiv udvikling i retningen af mindre seksuel chikane,
eller har ministeren planer om yderligere tiltag?

Svar:

Jeg tror, at trepartsaftalen om forebyggelse af seksuel chikane vil
medføre en positiv udvikling i retningen af mindre seksuel chikane.

Med trepartsaftalen er vi blevet enige om 17 initiativer, som bl.a.
skal sikre mere klare regler på området, højere godtgørelser i sær-
ligt grove sager om seksuel chikane, bedre forebyggelse, øget viden
og en bedre retsstilling for elever og lærlinge, der har været udsat
for seksuel chikane. Initiativerne skal bidrage til en kulturforan-
dring gennem bedre forebyggelse og håndtering af seksuel chikane
på arbejdsmarkedet. Det er der behov for, og det skal vi alle tage
ansvar for. Derfor er det vigtigt, at vi bliver ved med at holde fokus
på dagsordenen.

Som led i trepartsaftalen etablerer jeg sammen med parterne på ar-
bejdsmarkedet en alliance mod seksuel chikane, som vil være åben
for relevante organisationer på arbejdsmarkedet, i uddannelsessy-
stemet, foreningslivet og på ligestillingsområdet. Alliancen skal bi-
drage til, at vi deler viden og erfaringer, og at vi fastholder momen-
tum og fokus på at forebygge seksuel chikane.

Med venlig hilsen

Trine Bramsen
