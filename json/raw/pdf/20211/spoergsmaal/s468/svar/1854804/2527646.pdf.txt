                                                   Retsudvalget 2021-22

                                               Retsudvalget 202O1f-f2e2ntligt
                  REU Alm.del - endeligt svar på spørgsmål 44

                                                                  Offentligt

Folketinget                                                                   Dato:     9. november 2021
Retsudvalget                                                                  Kontor:   Politikontoret
Christiansborg                                                                Sagsbeh:  Suzan Özden
1240 København K                                                              Sagsnr.:  2021-0030-6727
DK Danmark                                                                    Dok.:     2176813

Besvarelse af spørgsmål nr. 44 (Alm. del) fra Folketingets Retsudvalg

Hermed sendes besvarelse af spørgsmål nr. 44 (Alm. del), som Folketingets
Retsudvalg har stillet til justitsministeren den 14. oktober 2021. Spørgsmå-
let er stillet efter ønske fra Kristian Pihl Lorentzen (V).

Nick Hækkerup

                  /
                                          Thomas Højgaard

                                                                              Slotsholmsgade 10
                                                                              1216 København K.

                                                                              T +45 3392 3340
                                                                              F +45 3393 3510

                                                                              www.justitsministeriet.dk
                                                                              jm@jm.dk

                                                                              Side 1/2
Spørgsmål nr. 44 (Alm. del) fra Folketingets Retsudvalg:

       ”Mener ministeren, at det er rimeligt, at en godkendt bøssema-
       ger ikke har lov til at prøveskyde et gevær, han selv har repareret
       for en kunde?”

Svar:

Justitsministeriet har til brug for besvarelsen af spørgsmålet indhentet en
udtalelse fra Rigspolitiet, der har oplyst følgende:

       ”Rigspolitiet har til brug for besvarelsen indhentet en udtalelse
       fra Midt- og Vestjyllands Politi, Politiets Administrative Center
       (PAC), der har kompetencen til at meddele erhvervsdrivende
       generel tilladelse til at besidde våben i forbindelse med repara-
       tion, service og anden erhvervsmæssig virksomhed (bøssema-
       gertilladelse), jf. våbenbekendtgørelsens § 43, jf. § 5, stk. 1, jf.
       § 3, stk. 1.

       PAC har oplyst, at en tilladelse efter våbenbekendtgørelsens §
       43 ikke giver mulighed for anvendelse af skydevåben, herunder
       eventuel prøveskydning af reparerede våben, og at det derfor
       kræver en særskilt tilladelse for bøssemageren til de enkelte vå-
       ben for, at denne kan foretage prøveskydning heraf.

       PAC modtager meget sjældent ansøgninger af denne type fra
       bøssemagere.

       PAC har endelig oplyst, at PAC er bekendt med, at der er et
       generelt ønske fra branchen (bøssemagerne) om, at der åbnes
       for, at bøssemagerne kan prøveskyde de våben, de har repareret
       mv., med henblik på at kontrollere, om reparationen er udført
       med et tilfredsstillende resultat.

       Rigspolitiet kan supplerende oplyse, at Rigspolitiet gerne indgår
       i nærmere overvejelser om, hvordan en ordning for bøssemage-
       res prøveskydning af de våben, som besiddes i medfør af en til-
       ladelse udstedt efter våbenbekendtgørelsens § 43, vil kunne ud-
       formes.”

Justitsministeriet kan oplyse, at ministeriet i samarbejde med Rigspolitiet og
med inddragelse af relevante interessenter vil overveje, hvordan en eventuel
ordning for bøssemageres prøveskydning vil kunne udformes.

                                                                                                                                               Side 2/2
