                                                                                     Retsudvalget 2021-22
                                                                                                      Offentligt

Folketinget                                                                Dato:     11. februar 2022
Lovsekretariatet                                                           Kontor:   Politikontoret
Christiansborg                                                             Sagsbeh:  Poul Stampe Berggreen
1240 København K                                                           Sagsnr.:  2022-0033-0444
DK Danmark                                                                 Dok.:     2319999

Besvarelse af spørgsmål nr. S 468 fra medlem af Folketinget Thomas
Danielsen (V)

Hermed sendes besvarelse af spørgsmål nr. S 468, som medlem af Folketin-
get Thomas Danielsen (V) har stillet til justitsministeren den 7. februar
2022.

Nick Hækkerup

                  /
                                Louise Degn Brammer

                                                                           Slotsholmsgade 10
                                                                           1216 København K.

                                                                           T +45 3392 3340
                                                                           F +45 3393 3510

                                                                           www.justitsministeriet.dk
                                                                           jm@jm.dk

                                                                           Side 1/3
Spørgsmål nr. S 468 fra medlem af Folketinget Thomas Danielsen (V):

       ”I forlængelse af svar på REU spørgsmål nr. 44 (Alm. del) fra
       14. oktober 2021 bedes ministeren svare på, om ministeren fort-
       sat overvejer, om det er hensigtsmæssigt, at en bøssemager kan
       prøveskyde våben, som bøssemageren har fået overdraget med
       reparation for øje?”

Svar:

Som justitsminister ser jeg det som min primære opgave at sikre danskernes
tryghed. Det er derfor afgørende for mig, at lovgivningen på våbenområdet
fordrer en fornuftig balance, så trygheden i samfundet sikres, og så det sam-
tidig er muligt – på en fornuftig og hensigtsmæssig måde – at bruge våben
til lovlige formål.

Som det bl.a. fremgår af min besvarelse af 9. november 2021 af spørgsmål
nr. 44 (Alm. del) fra Folketingets Retsudvalg, kan politiet efter våbenbe-
kendtgørelsens § 43, jf. § 5, stk. 1, jf. § 3, stk. 1, meddele erhvervsdrivende
en generel tilladelse til at besidde våben i forbindelse med reparation, ser-
vice og anden erhvervsmæssig virksomhed (bøssemagertilladelse). En så-
dan tilladelse giver imidlertid ikke mulighed for anvendelse af skydevåben,
herunder eventuel prøveskydning af reparerede våben. Bøssemagere vil der-
for efter de gældende våbenregler skulle have en særskilt tilladelse til de
enkelte våben for, at der kan foretages prøveskydning heraf.

Midt- og Vestjyllands Politi, Politiets Administrative Center (PAC), har i
den forbindelse tidligere oplyst, at PAC er bekendt med, at der er et generelt
ønske fra branchen (bøssemagerne) om, at der åbnes for, at bøssemagerne
kan prøveskyde de våben, de har repareret mv., med henblik på at kontrol-
lere, om reparationen er udført med et tilfredsstillende resultat.

Som tilkendegivet i min tidligere besvarelse overvejer Justitsministeriet der-
for i samarbejde med Rigspolitiet og med inddragelse af relevante interes-
senter, hvordan en eventuel ordning for bøssemageres prøveskydning vil
kunne udformes.

Som led i disse overvejelser blev spørgsmålet bl.a. drøftet på et møde i
Justitsministeriets Våbendialogforum den 14. december 2021, hvor ministe-
riet efter behov løbende drøfter lovgivningen på våbenområdet med interes-
senterne samt Rigspolitiet og PAC. Justitsministeriet overvejer fortsat på

                                                                                                                                               Side 2/3
embedsmandsniveau, hvordan en eventuel ordning for bøssemageres prøve-
skydning vil kunne udformes.

                                                                                                                                               Side 3/3
