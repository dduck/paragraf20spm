                                                                                           Beskæftigelsesudvalget 2021-22
                                                                                                                          Offentligt

Folketingets Lovsekretariat                                                                Beskæftigelsesministeriet
lov@ft.dk                                                                                  Holmens Kanal 20
                                                                                           1060 København K
Niels Fleming Hansen
Niels.Hansen@ft.dk                                                                         T +45 72 20 50 00
                                                                                           E bm@bm.dk
Folketingsmedlem Niels Fleming Hansen (KF) har den 9. februar 2022 stillet føl-            www.bm.dk
gende spørgsmål nr. S 483, som hermed besvares.
                                                                                           CVR 10172748
Spørgsmål nr. S 483:
” Hvornår vil ministeren iværksætte en evaluering af retsgrundlaget for covid-19-          J.nr. 2022 - 1478
håndteringen på ministerens område på baggrund af henholdsvis konklusionen i               17. februar 2022
Grønnegård-rapporten: »…flere af de beslutninger, som blev truffet af myndighe-
derne i forbindelse med håndteringen af covid-19, giver (…) anledning til overve-
jelser af retlig karakter«, analysen fra 2020 fra Advokatsamfundet og Institut for
Menneskerettigheder med anbefalinger og undersøgelsen fra Advokatsamfundet fra
marts 2021, som bl.a. viste, at 43 pct. mener, at retssikkerheden er dårligere inden
for forvaltningsret? ”

Svar:

COVID-19 har sat os i en helt ekstraordinær situation, der har stillet krav til mange
og hurtige tiltag for at bringe Danmark sikkert igennem krisen. Det gælder også in-
den for mit ministerområde.

Vi står i øjeblikket et godt sted, men det er vigtigt, at vi er beredt, og at vi både lø-
bende overvåger situationen samtidig med, at vi har et grundberedskab, der kan op-
og nedskaleres i takt med epidemisituationen.

I Beskæftigelsesministeriet følger vi derfor løbende op på de gældende ordninger
og retsgrundlaget herfor, så de tiltag, der gælder, er proportionale med den til en
hver tid aktuelle situation.

Det er vigtigt, at vi løbende vurderer, om epidemilovgivningen er tidssvarende, el-
ler om der er behov for justeringer, så samfundet og myndighederne hele tiden har
de nødvendige værktøjer til at håndtere smitsomme sygdomme og fremtidige epi-
demier. Jeg kan i den forbindelse henvise til, at sundhedsministeren den 29. okto-
ber 2021 har oversendt en redegørelse om anvendelse af epidemiloven til Folketin-
get, som vil blive drøftet med sundhedsordførerne.
Venlig hilsen
Peter Hummelgaard
Beskæftigelsesminister

                                                                                                   2
