                             Klima-, Energi- og Forsyningsudvalget 2021-22
                                                                                Offentligt

Folketingets Lovsekretariat  Ministeren
Christiansborg
1240 København K             Dato
                             22. juni 2022
                             J nr. 2022-1484

Folketingsmedlem Rasmus Helveg Petersen (RV) har d. 15. juni 2022 stillet mig
følgende spørgsmål S 1047, som jeg hermed skal besvare.

Spørgsmål nr. S 1047
Hvad er ministerens holdning til at tilpasse Erhvervspuljen, så virksomheder via
puljen får hjælp til at konvertere væk fra den dyre russiske gasfyring til decentral
biomassefyring, når der ved denne konvertering ses en klar klima- og forsynings-
sikkerhedsmæssig gevinst?

Svar
Erhvervspuljen understøtter konverteringer fra gas til vedvarende energi, hvilket er
en klima- og forsyningssikkerhedsmæssig gevinst.

Erhvervspuljen er primært indrettet med fokus på energieffektivisering, hvorfor
dette er centralt for tildelingen af tilskud. Der er ofte begrænsede energieffektivise-
ringsgevinster ved omstilling fra gas til biomasse. Det betyder, at tilskudsmulighe-
derne for omstilling fra gas til biomassefyring kan være begrænsede, mens der i
højere grad kan opnås støtte fra gas til eldrevne varmepumper, idet denne omstil-
ling som oftest vil medføre en energibesparelse.

Med venlig hilsen

Dan Jørgensen

                                                                                                                                               Klima-, Energi- og
                                                                                                                                               Forsyningsministeriet
                                                                                                                                               Holmens Kanal 20
                                                                                                                                               1060 København K
                                                                                                                                               T: +45 3392 2800
                                                                                                                                               E: kefm@kefm.dk
                                                                                                                                               www.kefm.dk

                                                                                                                                                               Side 1/1
