                                                                                          Sundhedsudvalget 2021-22

                                                                                          Holbergsgade 6       Offentligt
                                                                                          DK-1057 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 03-05-2022
                                                                                          Enhed: MEDINT
                                                                                          Sagsbeh.: DEPVLN
                                                                                          Sagsnr.: 2206376
                                                                                          Dok. nr.: 2237296

Medlem af Folketinget Per Larsen (KF) har den 25. april 2022 stillet følgende spørgs-
mål nr. S 781 til sundhedsministeren, som hermed besvares.

Spørgsmål S 781:
”Mener ministeren ikke, at coronalægemidlet Paxlovid skal ud til danske patienter, og
vil ministeren i så fald forklare, hvorfor de danske patienter ikke har det tilgængeligt
endnu?”

Svar:
Jeg vil gerne understrege, at lægemidler, der er sikre og effektive til behandling af
COVID-19, selvfølgelig skal komme patienterne til gavn så hurtigt som muligt.

Når det kommer til Paxlovid, skal man huske på, at der generelt har været en be-
grænset mængde tilgængeligt, hvilket – som vi også tidligere har oplevet under pan-
demien – påvirker de forhandlingsmuligheder, vi har. På den baggrund vurderede
sundhedsmyndighederne, at den fælleseuropæiske tilgang, hvor Kommissionen for-
handler en fælles aftale på tværs af EU-landene, var den tilgang med de mest lovende
udsigter for Danmark. Den vurdering var bl.a. baseret på, at tidligere indgåelser af
fælleseuropæiske aftaler havde været forholdsvis uproblematiske.

De fælleseuropæiske forhandlinger for Paxlovid viste sig undervejs at give flere udfor-
dringer, som gjorde, at de trak ud. Sundhedsmyndighederne har derfor afsøgt mulig-
hederne for at indgå en bilateral aftale med Pfizer, men vurderer, at udsigterne på
nuværende tidspunkt er dårligere end for en fælleseuropæisk aftale.

Det er for øvrigt min forventning, at en fælleseuropæisk aftale snart falder på plads –
sandsynligvis inden for den kommende måned.

                                          Med venlig hilsen

                  Magnus Heunicke / Victoria Ladegaard Nellemann
