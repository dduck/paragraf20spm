                                                                                        Beskæftigelsesudvalget 2021-22
                                                                                                                       Offentligt

Folketingets Lovsekretariat                                                             Beskæftigelsesministeriet
lov@ft.dk                                                                               Holmens Kanal 20
                                                                                        1060 København K
Morten Messerschmidt
Morten.Messerschmidt@ft.dk                                                              T +45 72 20 50 00
                                                                                        E bm@bm.dk
Folketingsmedlem Morten Messerschmidt (DF) har den 27. maj stillet følgende             www.bm.dk
spørgsmål nr. S 976, som hermed besvares.
                                                                                        CVR 10172748
Spørgsmål nr. S 976:
” Anser ministeren sagen fra Randers, hvor en 28-årig mand angivelig har udviklet       J.nr. 2022 - 4428
ptsd som følge af et 7 år langt forløb på jobcenteret, som udtryk for et generelt pro-  7. juni 2022
blem med landets jobcentre?”

Svar:

Jeg kan som minister ikke gå ind i enkeltsager, men der er ingen tvivl om, at histo-
rien fra Randers er helt igennem ulykkelig. Det er hårdt at høre om et ungt menne-
ske, der har oplevet at blive alvorligt syg af at være en del af beskæftigelsesindsat-
sen. Sådan skal det ikke være.

Sagen er samtidig også trist, fordi historien om den unge mand strider mod min op-
fattelse af, at mange jobcentermedarbejdere yder en god service og indsats til gavn
for borgere og virksomheder. Jobcentrene hjælper hver dag borgere til få et job og
få en tilknytning til arbejdsmarkedet – også de borgere, der er længere væk fra ar-
bejdsmarkedet og som døjer med sygdom.

Når det er sagt, så viser den seneste række af ulykkelige sager fra jobcentrene, at
der er behov for at gøre noget fundamentalt anderledes. Det vil jeg og regeringen
nu overveje, hvordan vi gør bedst. Senere på året vil jeg indkalde forligskredsen
bag reformen for førtidspension og fleksjob til en kritisk gennemgang af reformen
af førtidspension og fleksjob, hvor vi skal drøfte, hvordan vi kan justere reformen,
så færre kommer i klemme, og flere hjælpes godt videre.

Det er samtidig helt afgørende, at kommunerne iagttager de regler, der netop skal
sikre, at der tages særligt hensyn til syge mennesker. Det er afgørende for borgerne,
men også for tilliden til indsatsen i jobcentrene.

Jeg vil gerne understrege, at et jobcenter selvfølgelig ikke må henvise en borger til
aktiviteter, som kan forværre helbreddet – det er klart. Det fremgår direkte af lo-
ven.
Historierne om borgere, der er kommet i klemme i jobcentrene, fortæller mig også,
at der er behov for at få nogle sunde værdier og normer ind i sagsbehandlingen. Det
er ikke noget, vi kan løse med regler inde fra Christiansborg, det skal sidde på ryg-
raden og praktiseres hver dag i mødet med borgeren.
Jeg har derfor d. 3. juni sendt et brev til alle landets borgmestre, der understreger
deres pligt til at sikre, at alle borgere mødes med værdighed og ordentlighed, samt
at der tages hensyn til borgerens helbred i beskæftigelsesindsatsen. Samtidigt gen-
nemgås en række af de særligt vigtige regler, som kommunerne skal følge, når det
handler om at iværksætte aktiviteter for alvorligt syge mennesker.
Det er min klare forventning, at kommunerne vil have et skærpet fokus på, at men-
nesker med helbredsproblemer ikke kommer i klemme. Jeg forventer også, at kom-
munerne vil have øget opmærksomhed omkring, at sagsbehandlingen altid sker
med værdighed, tillid og respekt.
Venlig hilsen
Peter Hummelgaard
Beskæftigelsesminister

                                                                                                   2
