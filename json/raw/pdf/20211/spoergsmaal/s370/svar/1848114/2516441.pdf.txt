                                                                                       Beskæftigelsesudvalget 2021-22
                                                                                                                      Offentligt

Folketingets Lovsekretariat                                                            Beskæftigelsesministeriet
lov@ft.dk                                                                              Holmens Kanal 20
                                                                                       1060 København K
Victoria Velasquez (EL)
Victoria.Velasquez@ft.dk                                                               T +45 72 20 50 00
                                                                                       E bm@bm.dk
Folketingsmedlem Victoria Velasquez (EL) har den 12. januar 2022 stillet følgende      www.bm.dk
spørgsmål nr. S 370, som hermed besvares.
                                                                                       CVR 10172748
Spørgsmål nr. S 370:
”Mener ministeren, at det er rimeligt, at varmetillægget er afgrænset til de nuvæ-     J.nr. 2022 - 464
rende målgrupper (folkepensionister eller folk, som er tilkendt førtidspension før     20. januar 2022
2003, uanset om de er lejere eller ejere), og i så fald hvorfor, eller mener ministe-
ren, at man bør udvide målgruppen, og i så fald til hvem?”

Svar:
Varmetillægget står ikke alene. Efter de gældende regler har andre grupper af bor-
gere mulighed for at søge om hjælp til varmeudgifterne af andre veje. Eksempelvis
findes der en mulighed for at søges om særlig støtte til høje boligudgifter, som er
målrettet en helt anden målgruppe. Varmetillæg er således en blandt flere mulighe-
der.

Derudover er der også mulighed for at få hjælp til rimeligt begrundende enkeltud-
gifter efter hhv. aktivloven og integrationsloven, samt mulighed for at søge om per-
sonligt tillæg til rimelige og nødvendige udgifter efter pensionslovene.

Naturligvis skal vi i en tid med stigende energipriser hjælpe dem, som kan have
svært ved at betale deres el- eller varmeregning.

Derfor har vi i regeringen med opbakning fra EL, SF og RV allerede taget initiativ
til energipakken, der skal dække kommunale merudgifter til økonomisk hjælp til
borgeres el- og varmeregninger efter de gældende regler om personligt tillæg til
pensionister og hjælp til enkeltudgifter til kontanthjælpsmodtagere m.v. Finansie-
ringen af puljen håndteres ved aktstykke, som forventes behandlet i FIU den 20. ja-
nuar 2022.

Samtidig med de konkrete tiltag i energipakken, fortsætter regeringen med at følge
udviklingen i energipriser tæt, og vi kigger løbende på, om der er brug for yderli-
gere tiltag. Klima, energi og forsyningsministeren har på den baggrund indkaldt til
drøftelser med folketingets energiordførerne om varmepriser.
Venlig hilsen
Peter Hummelgaard
Beskæftigelsesminister

                                                                                                   2
