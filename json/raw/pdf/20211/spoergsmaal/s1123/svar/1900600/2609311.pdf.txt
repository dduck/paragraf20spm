                                    Det Udenrigspolitiske Nævn, Udenrigsudvalget 2021-22
                                                                                                  Offentligt

Udenrigsministeriet

Folketingets Lovsekretariat         Asiatisk Plads 2
                                    DK-1448 København K
Bilag  Sag/ID Nr.            Enhed  Telefon +45 33 92 00 00
                                    Telefax +45 32 54 05 33
       2022- 26294           MENA   E-mail: um@um.dk
                                    http://www.um.dk

                                    Dato

                                    8. august 2022

       Svar på § 20-spørgsmål nr. S 1123 stillet den 1. august 2022 af
       Morten Messerschmidt (DF) til udviklingsministeren.

       Spørgsmål
       Hvilken betydning for Danmarks samarbejde med og økonomiske bistand
       til det palæstinensiske selvstyre får det, at selvstyret har hævet lønningerne
       til de terrorister, der bombede det hebraiske universitet i Jerusalem i dag
       for 20 år siden?

       Svar
       Regeringen er klart imod Selvstyrets praksis med at udbetale sociale
       ydelser til de fængslede efter princippet om, at jo højere straf, des højere
       ydelse. Det er et helt forkert princip. Danmark har selv og sammen med
       ligesindede lande gentagne gange opfordret Selvstyret til at stoppe denne
       praksis og i stedet basere sociale ydelser på en vurdering af behov. Denne
       tilgang vil regeringen fortsætte.

       Danmark er ikke med til at finansiere Selvstyrets støtte til palæstinensiske
       fanger i israelske fængsler og deres familier. Danmark yder ikke
       budgetstøtte til Selvstyret. Danske bistandsmidler til Palæstina går primært
       via multilaterale organisationer som eksempelvis FN’s fødevare- og
       landbrugsorganisation eller fælles donorsamarbejder, hvor der er
       indbygget de nødvendige kontrolfunktioner.

                                       Med venlig hilsen

                                 Flemming Møller Mortensen
