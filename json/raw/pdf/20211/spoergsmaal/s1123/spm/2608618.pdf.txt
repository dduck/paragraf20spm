                                                    Det Udenrigspolitiske Nævn, Udenrigsudvalget 2021-22
                                                                                  (Omtryk - 04-08-2022 - Omtrykt)
                                                                                                                  Offentligt

Spørgsmål nr. S 1123
§ 20-spørgsmål til skriftlig besvarelse

Til:         Ministeren for udviklingssamarbejde
Dato:        1. august 2022
Stillet af:  Morten Messerschmidt (DF)
OMTRYKT:     (Ændret adressat, den 4. august 2022)

Hvilken betydning for Danmarks samarbejde med og økonomiske bistand til
det palæstinensiske selvstyre får det, at selvstyret har hævet lønningerne til
de terrorister, der bombede det hebraiske universitet i Jerusalem i dag for 20
år siden?
(Spm. nr. S 1123).

Begrundelse
Fire medlemmer af terrorcellen bag angrebet blev arresteret kort derefter. Og
efter at have tilbragt 20 år i fængsel, vil selvstyret i denne måned give hver af
terroristerne en stigning på 14,29 pct. i deres grundløn, fra 7.000 ($ 2.251) til
8.000 shekel/måned ($ 2.572). Også de fire øvrige terrorister, der er dømt for
deres del i angrebet på universitetet får månedlig løn fra selvstyret, hvilket
fremgår af officielle dokumenter, som Palestinian Media Watch har kunnet
fremlægge, jf. artiklen ”PA to raise salaries of terrorists who bombed the
Hebrew University in Jerusalem” bragt den 31. juli 2022 på palwatch.org.

Svaret bedes sendt elektronisk til spørgeren på Morten.Messerschmidt@ft.dk
og til Lovsekretariatet på lov@ft.dk.

På Folketingets formands vegne
Lovsekretariatet

Kopi til udenrigsministeren                                                        Side 1 | 1
