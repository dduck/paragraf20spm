                                                                                          Sundhedsudvalget 2021-22

                                                                                          Holbergsgade 6       Offentligt
                                                                                          DK-1057 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 05-04-2022
                                                                                          Enhed: FOPS
                                                                                          Sagsbeh.: DEPMNEN
                                                                                          Sagsnr.: 2205229
                                                                                          Dok. nr.: 2204810

Medlem af Folketinget Lars Boje Mathiesen (D) har den 29. marts 2022 stillet føl-
gende spørgsmål nr. S 654 til sundhedsministeren, som hermed besvares.

Spørgsmål S 654:
”Ministeren bedes uddybe sine udtalelser på pressemødet om sundhedsreformen
mht., hvilke juridiske problemstillinger, som ministeren mener, skal løses, før man
kan indføre et generationsforbud mod salg af tobaks- og nikotinprodukter?”

Svar:
Regeringens forslag om Nikotinfri Generation 2010+ er nyt og ambitiøst med et mål
om, at ingen født i og efter 2010 skal starte med at ryge eller bruge andre nikotinpro-
dukter. Der er ikke mange lande, vi kan sammenligne os med, og der er ikke en stan-
dardmodel for, hvordan det gribes an. Det vil naturligvis kræve ny lovgivning, som vil
skulle udformes inden for rammerne af EU-retten, herunder blandt andet reglerne
om varernes frie bevægelighed og tobaksvaredirektivet.

Det er Sundhedsministeriets vurdering, at et totalt forbud mod tobaksprodukter ikke
er muligt inden for rammerne af tobaksvaredirektivet i dag. Tobaksvaredirektivet er
et totalharmoniseringsdirektiv vedtaget med hjemmel i artikel 114 TEUF og indehol-
der en frihandelsklausul i artikel 24, stk. 1, hvorefter medlemsstaterne ikke af hensyn
vedrørende aspekter, der er omfattet af direktivet, må forbyde eller begrænse mar-
kedsføringen af tobak eller relaterede produkter, der er i overensstemmelse med di-
rektivet. Det er på den baggrund Sundhedsministeriets vurdering, at et forbud mod
salg af tobaks- og nikotinprodukter til personer født i 2010 eller senere vil forudsætte
en ændring af tobaksvaredirektivet.

Tobaksvaredirektivet muliggør dog, at medlemsstaterne kan indføre aldersgrænser
for salg af tobaksvarer til børn og unge, jf. direktivets præambelbetragtning 21. Det
er på den baggrund Sundhedsministeriets umiddelbare vurdering, at den nuværende
aldersgrænse på 18 år for salg af tobak kan hæves til eksempelvis 25 år. Det vil ek-
sempelvis kunne ske ved gradvist at hæve aldersgrænsen fra 2028 og frem mod 2035,
således at aldersgrænsen for salg af tobak til børn og unge født i 2010 eller senere vil
være 25 år.

Fortolkning af de nuværende regelsæt samt mulighederne i den kommende revision
af tobaksvaredirektivet, vil Sundhedsministeriet drøfte med EU-kommissionen.

Det forventes, at EU-Kommissionen vil præsentere et udkast til et revideret tobaksva-
redirektiv inden udgangen af 2024. Her vil det være regeringens klare mål at arbejde
for, at medlemsstaterne skal have mulighed for at indføre yderligere lovgivning på
området end tobaksvaredirektivet i dag giver mulighed for – herunder at muliggøre
et totalforbud mod salg af tobak.

                                          Med venlig hilsen
                    Magnus Heunicke / Mette Nygaard Enevoldsen

                                                                                                                                              Side 2
