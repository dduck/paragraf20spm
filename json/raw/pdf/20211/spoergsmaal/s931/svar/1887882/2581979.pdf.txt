Folketingets Lovsekretariat                                                                Miljø- og Fødevareudvalget 2021-22
Christiansborg                                                                                                                  Offentligt
1240 København K
                                                                                       Den 24. maj 2022

Hermed sendes besvarelse af spørgsmål nr. S 931, som medlem af Folketinget Karina Adsbøl (UFG)
har stillet til ministeren for fødevarer, landbrug og fiskeri den 17. maj 2022.

Spørgsmål nr. S 931 fra medlem af Folketinget Karina Adsbøl (UFG)
”Hvad er ministerens holdning til, at det gentagende gange er blevet fotodokumenteret, at heste og
køer i danske naturnationalparker har omfattende problemer med hove og klove i meget dårlig
stand?”

Svar
Det er min generelle holdning, at dyr skal behandles forsvarligt og beskyttes bedst muligt mod
smerte og lidelse mv., sådan som dette er beskrevet i dyrevelfærdslovens § 2.

Hvis dyr får skader eller andre problemer med hove og klove, skal den ansvarlige for dyreholdet
vurdere, om der er behov for behandling, herunder om dyrene eventuelt bør fjernes fra arealet for
at blive behandlet eller skal aflives.

Det vil bero på en konkret vurdering i de enkelte tilfælde, hvorvidt der er tale om en overtrædelse
af dyrevelfærdslovens § 2. Det bemærkes, at det er en helhedsvurdering, om bestemmelsen er
overtrådt. Dyrevelfærdsmæssige forhold vurderes således ikke alene på baggrund af billeder/video.

                 Rasmus Prehn
                                                       /
                                                                            Paolo Drostby

Ministeriet for Fødevarer, Landbrug og Fiskeri • Slotsholmsgade 12 • 1216 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
