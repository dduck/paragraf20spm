                                                                                            Sundhedsudvalget 2021-22

                                                                                            Holbergsgade 6       Offentligt
                                                                                            DK-1057 København K

                                                                                            T +45 7226 9000
                                                                                            F +45 7226 9001
                                                                                            M sum@sum.dk
                                                                                            W sum.dk

Folketingets Lovsekretariat                                                                 Dato: 16-03-2022
                                                                                            Enhed: FOPS
                                                                                            Sagsbeh.: DEPNFF
                                                                                            Sagsnr.: 2203973
                                                                                            Dok. nr.: 2166055

Medlem af Folketinget Morten Messerschmidt (DF) har den 8. marts 2022 stillet føl-
gende spørgsmål nr. S 560 til sundhedsministeren, som hermed besvares.

Spørgsmål S 560:
”Mener ministeren, at det bør være lettere at tvangsindlægge psykisk syge, også
selvom de ikke akut er til fare for dem selv eller andre?”

Svar:
Jeg vil gerne indlede med at understrege, at tvangsindlæggelse er en meget indgri-
bende foranstaltning, som berører både grundlovens frihedsrettigheder og nogle af
de mest grundlæggende menneskerettigheder, såsom retten til personlig frihed og
integritet.

Derfor er det et krav i henhold til psykiatrilovens § 5, at en person skal være sindssyg
eller i en tilstand, som kan sidestilles med sindssyge, før der er hjemmel til at tvangs-
indlægge personen. Derudover kræver det, at det vil være uforsvarligt ikke at friheds-
berøve personen, fordi udsigten til helbredelse eller en betydelig og afgørende bed-
ring af personens tilstand ellers vil blive væsentlig forringet, eller hvis personen udgør
en nærliggende fare for personen selv eller for andre.

Det er en læge, som vurderer, om det er påkrævet at tvangsindlægge en person. Det
fremgår af psykiatriloven, at lægen på grundlag af sin undersøgelse og de modtagne
oplysninger skønner, om tvangsindlæggelse er påkrævet.

Da tvangsindlæggelse som nævnt er en meget indgribende foranstaltning, mener jeg
ikke, at reglerne for tvangsindlæggelse bør lempes.

Regeringen har dog generelt et stort fokus på, at indsatsen for mennesker med psyki-
ske lidelser opprioriteres og styrkes, således at bl.a. behovet for tvangsindlæggelse
mindskes, og at anvendelsen af tvang nedbringes under indlæggelse.

                                          Med venlig hilsen

                        Magnus Heunicke / Nina Fjord Fromberg
