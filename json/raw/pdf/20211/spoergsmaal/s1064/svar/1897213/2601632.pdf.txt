                                                                                                       Skatteudvalget 2021-22
                                                                                                                           Offentligt

                                                                                        29. juni 2022
                                                                                        J.nr. 2022 - 5178

Til Folketingets Lovsekretariat
Hermed sendes svar på spørgsmål S 1064 af 22. juni 2022, indleveret af Stén Knuth (V).

Jeppe Bruus

             / Jeanette Rose Hansen
Spørgsmål

Hvordan forholder ministeren sig generelt til forskellen på momspligt f.s.v.a. digitale
brugte varer kontra fysiske brugte varer, og er det noget, som ministeren mener, at Skatte-
rådet skal revurdere?

Svar

Som det fremgår af min besvarelse af spørgsmål S 1063, afhænger en eventuel momspligt
først og fremmest af, om sælger anses for at være en afgiftspligtig person, som driver
selvstændig økonomisk virksomhed. Hvis det er økonomisk virksomhed, og salget over-
stiger momsregistreringsgrænsen på 50.000 kr., er salget momspligtigt, uanset om det er
en vare eller elektronisk ydelse.
Der er imidlertid forskel på den måde momsen beregnes på, når man taler om brugte fysi-
ske varer og elektroniske ydelser, da brugte fysiske varer kan være omfattet af den så-
kaldte brugtmomsordning. Brugtmomsordningen er en frivillig, særlig ordning for moms-
afregning, der kan anvendes af virksomheder/afgiftspligtige personer, der videresælger
brugte fysiske varer og ikke ydelser.
Jeg kan oplyse, at brugtmomsordningen for brugte fysiske varer er hjemlet i EU’s fælles
momsregler, og det er derfor ikke muligt at ændre ordningen nationalt, så den omfatter
ydelser/elektronisk leverede ydelser.
Derudover har Skatterådet i en konkret sag, SKM 2021.694.SR, bl.a. udtalt, at salg af digi-
tale brugte ydelser (salg af skins i computerspil) ikke kan være omfattet af brugtmomsord-
ningen, idet skins anses som elektronisk leverede ydelser og ikke fysiske varer. Som ud-
gangspunkt er det kun Landsskatteretten der, som den øverste administrative klagein-
stans, har kompetence til at ændre eller revurdere afgørelser truffet af Skatterådet påklaget
af skatteyderen. Skatteministeriet har dog mulighed for at indbringe en afgørelse truffet af
Skatterådet, der indeholder en stillingtagen til et EU-retligt spørgsmål, for Landsskatteret-
ten. Det er imidlertid den faglige vurdering, at Skatterådets praksis stemmer overens med
de gældende momsregler.

                                                                                                                                                                                   Side 2 af 2
