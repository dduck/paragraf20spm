Folketingets Lovsekretariat                                                                Miljø- og Fødevareudvalget 2021-22
Christiansborg                                                                                                                  Offentligt
1240 København K
                                                                                       Den 18. juni 2022

Hermed sendes besvarelse af spørgsmål nr. S 1027, som medlem af Folketinget Karina Adsbøl
(UFG) har stillet til ministeren for fødevarer, landbrug og fiskeri den 8. juni 2022.

Spørgsmål nr. S 1027 fra medlem af Folketinget Karina Adsbøl (UFG)
”Mener ministeren, at der foregår dyreforsøg i danske rewildingprojekter, når der er tale om dyr,
der indgår i et forskningsprojekt?”

Svar
Som det fremgår af min besvarelse af 24. maj 2022 af spørgsmål nr. 1027 (Alm. del) fra Folketingets
Miljø- og Fødevareudvalg, så er der ikke i sig selv tale om dyreforsøg i henhold til
dyreforsøgslovgivningen, når dyr anvendes til naturpleje, herunder forskning i rewildingprojekter.

Dyreforsøg må kun ske med tilladelse fra Dyreforsøgstilsynet. Dyr, der indgår i et
forskningsprojekt, som ikke er dyreforsøg, skal holdes og behandles i overensstemmelse med
dyrevelfærdslovens regler.

                 Rasmus Prehn
                                                       /
                                                                            Paolo Drostby

Ministeriet for Fødevarer, Landbrug og Fiskeri • Slotsholmsgade 12 • 1216 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
