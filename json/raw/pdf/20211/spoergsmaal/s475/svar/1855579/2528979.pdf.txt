                                                                                       Beskæftigelsesudvalget 2021-22
                                                                                                                      Offentligt

Folketingets Lovsekretariat                                                            Beskæftigelsesministeriet
lov@ft.dk                                                                              Holmens Kanal 20
                                                                                       1060 København K
Niels Flemming Hansen
Niels.Hansen@ft.dk                                                                     T +45 72 20 50 00
                                                                                       E bm@bm.dk
Folketingsmedlem Niels Flemming Hansen (KF) har den 8. februar 2022 stillet føl-       www.bm.dk
gende spørgsmål nr. S 474, som hermed besvares.
                                                                                       CVR 10172748
Spørgsmål nr. S 474:
” Ville ministeren kunne acceptere, hvis 12 pct. af de danske lønmodtagere blev        J.nr. 2022 - 1416
presset til medlemskab af en politisk forening og opfatter ministeren 3F som en        15. februar 2022
forening med et politisk arbejde? ”

Svar:

Jeg vil gerne slå fast, at det selvfølgelig er uacceptabelt, at medarbejdere udsættes
for chikane, mobning eller andre krænkende handlinger på deres arbejdsplads, uan-
set hvilken årsag der ligger bag og uanset omfanget.

Reglerne på området er klare. Det er arbejdsgiverens ansvar at sikre, at det er sundt
og sikkert at gå på arbejde. Derfor bør arbejdsgiveren også forebygge krænkende
handlinger og skride ind overfor uacceptabel adfærd på arbejdspladsen.

Samtidig sikrer den eksisterende lov om foreningsfrihed på arbejdsmarkedet mv.,
at en lønmodtager frit kan vælge eller fravælge at være medlem af en fagforening
uden at risikere sin ansættelse. Det betyder bl.a., at en arbejdsgiver ikke må afske-
dige en medarbejder på grund af foreningsforhold.

Jeg mener samtidig, at de faglige organisationer, herunder 3F, også har et ansvar
for at skride ind over for medlemmers uacceptable adfærd.

Endelig vil jeg gøre opmærksom på, at VIVE – Det Nationale Forsknings- og Ana-
lysecenter for Velfærd, i foråret 2021 offentliggjorde en undersøgelse som viste, at
0,3 pct. af danske lønmodtagere har været udsat for mobning på baggrund af fag-
foreningsforhold.

Venlig hilsen

Peter Hummelgaard
Beskæftigelsesminister
