                                                                                                                             Kulturudvalget 2021-22
                                                                                                                                                 Offentligt

                                                                                                                        Kulturministeren

Folketingets Lovsekretariat                                                                                             Kulturministeriet
Christiansborg                                                                                                          Nybrogade 2
1240 København K                                                                                                        1203 København K

                                                                                                                        Tlf  : 33 92 33 70

                                                                                                                        E-mail : kum@kum.dk

                                                                                                                        Web : www.kum.dk

                                                                                                         10. juni 2022

Folketingsmedlem Dennis Flydtkjær (DF) har den 1. juni 2022 stillet mig følgende
spørgsmål nr. 1001, som jeg hermed besvarer.

Spørgsmål:

Hvad agter ministeren at gøre for at sikre sig, at identitetspolitiske venstrefløjsaktivi-
sters dagsorden om at trække nutidens værdiforestillinger ned over historiske kultu-
relle bidrag som f.eks. Shakespeares værker ikke kommer til at betyde, at klassiske
værker reelt ikke længere kan opføres på den danske nationalscene, fordi klassikerne
ikke lever op til aktivisternes dagsorden?

Svar:

Der skal altid være mulighed for at opføre både nye som klassiske værker på den dan-
ske nationalscene.

Jeg har bedt om en udtalelse fra Det Kongelige Teater, som oplyser følgende:

"Det Kongelige Teater har ikke taget stilling til ikke at ville opføre Shakespeares værker,
herunder Shakespeares ”Othello”, men i dette tilfælde en konkret ballet-fortolkning af
denne fra 1985. Teatret opfører løbende klassiske værker med alle former for også kontro-
versielle temaer, men det er helt normal kunstnerisk praksis, at måden man fortolker
disse værker på løbende udvikler sig. Det er teatrets kunstneriske chefer, som træffer be-
slutning om, hvilke værker og hvilke fortolkninger, teatret skal opføre, og det er således
også i denne sag teatrets balletmester, der har taget beslutning om en ændring i repertoi-
ret."

Som det fremgår af min besvarelse af S 1000, blander jeg mig som kulturminister ikke i
teatrets tilrettelæggelse af repertoiret.

Ane Halsboe-Jørgensen

                                                                                                                        Dok. nr. 46834
