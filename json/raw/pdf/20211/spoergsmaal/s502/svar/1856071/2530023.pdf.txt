                                                                           Forsvarsudvalget 2021-22
                                                                                                  Offentligt

                                                                           Transportministeren

Lovsekretariatet                                                           16. februar 2022
Folketinget                                                                2022-1304

                                                                           Frederiksholms Kanal 27 F
                                                                           1220 København K

                                                                           Telefon 41 71 27 00

Folketingsmedlem Torsten Gejl (ALT) har den 15. februar 2022
stillet mig følgende spørgsmål, som jeg hermed skal besvare.

Spørgsmål nr. S 502:

Vil ministeren tage initiativ til et forbud mod spøgelsesflyvninger
på EU-niveau eller nationalt niveau?

Svar:

Jeg forstår begrundelsen for spørgsmålet således, at spørgsmålet
tager sit udgangspunkt i reglerne om start- og landingsslots, da det
er disse regler, der ifølge den i begrundelsen nævnte artikel forår-
sager spøgelsesflyvninger.

For så vidt angår regelgrundlaget for luftfartsselskabernes anven-
delse af start- og landingsslots i de europæiske lufthavne skal jeg
henvise til besvarelserne af TRU (alm. del) spørgsmål nr. 158 og
190.

Som det også fremgår af sidstnævnte svar, reguleres start- og lan-
dingsslot på EU-niveau, og vi kan således ikke nationalt fastsætte
andre regler på dette område.

I forhold til EU-reglernes krav om luftfartsselskabernes anvendelse
af de tildelte start- og landingsslots skal jeg henvise til besvarelse af
TRU (alm. del) spørgsmål 158. Som min forgænger beskriver i
dette svar, har Danmark sammen med en række andre medlems-
stater løbende arbejdet for mere lempelige krav, end der har været
foreslået fra Kommissionens side. På lige fod med min forgænger
vil jeg desuden følge området tæt for at vurdere, om der er behov
for at forlænge Kommissionens mandat til at forlænge de covid-19-
relaterede lempelser af slotsreglerne.

Jeg kan herudover generelt henvise til besvarelsen af TRU (alm.
del) spørgsmål 158, 188 og 189 for en nærmere beskrivelse af de
danske erfaringer med spøgelsesflyvninger. Som det fremgår af be-
svarelsen af TRU (alm. del) spørgsmål 189 har Trafikstyrelsen
                                                                Side 2/2

endnu ikke fået meldinger om spøgelsesflyvninger for at opret-
holde slots.

Med venlig hilsen

Trine Bramsen
