                                                    Udlændinge- og Integrationsudvalget 2021-22
                                                                                                     Offentligt

Spørgsmål nr. S 988
§ 20-spørgsmål til skriftlig besvarelse

Til:         Udlændinge- og integrationsministeren
Dato:        31. maj 2022
Stillet af:  Torsten Gejl (ALT)

Hvordan begrunder ministeren, at ikke kriminelle afviste asylansøgere ikke
skal have adgang til billig mobiltelefoni?
(Spm. nr. S 988).

Begrundelse
Afviste asylansøgere fratages deres telefon, når de indsættes i Udrejsecenter
Ellebæk. Indsatte, der tages med en telefon, straffes med 15 dage i
isolationsfængsel.I en rapport fra European Committee for the Prevention of
Torture - »Inhumane or Degrading Treatments of Punishment«-rapporten, til
den danske regering fra april 2019 - understreges det, at migranter og afviste
asylansøgere skal have mulighed for at opretholde kontakt med
omverdenen.Allerede i 2014 har komiteen gjort opmærksom på, at afviste
asylansøgere bør have regelmæssig adgang til deres mobiltelefon evt. i et
dedikeret rum for telefonsamtaler og evt. adgang til en mobiltelefon uden
mobilkamera. Den Europæiske Torturkomiteen anbefaler, at de afviste
asylansøgere får øget mulighed for kontakt til omverdenen, dette kan gøres
ved, at de får adgang til deres mobiltelefon, som man også ser, at der gøres i
andre lande, eller der udvikles en billig internetmulighed.

Svaret bedes sendt elektronisk til spørgeren på Torsten.Gejl@ft.dk,
jan.kristoffersen@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
