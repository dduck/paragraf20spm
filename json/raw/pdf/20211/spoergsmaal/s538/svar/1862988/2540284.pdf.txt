                                                                                Børne- og Undervisningsudvalget 2021-22
                                                                                                                            Offentligt

Folketingets Lovsekretariat                                                     Ministeren
Christiansborg
                                                                                Frederiksholms Kanal 21
Medlem af Folketinget Charlotte Broman Mølbæk (SF) har den 1. marts             1220 København K
2022 stillet spørgsmål nr. S 538, som hermed besvares.                          Tlf. nr.: 32 92 50 00
                                                                                E-mail: uvm@uvm.dk
Spørgsmål nr. S 538:                                                            www.uvm.dk
Hvad gør ministeren sig af overvejelser i forhold til at sikre, at daginstitu-  CVR-nr.: 20453044
tioner og skoler er klar til at hjælpe og tage godt imod de børn og unge,
der ankommer som flygtninge fra Ukraine, og vil regeringen sikre en             9. marts 2022
tværministeriel handleplan, så de børn og unge sikres en helhedsoriente-        Sagsnr.: 22/04366
ret indsats med traumebehandling og sociale indsatser til at komme i
gang med livet i Danmark, herunder f.eks. hjælp til at komme ind i fæl-
lesskaber i foreninger og lokalsamfund?

Svar:
Spørger har stillet enslydende spørgsmål til kulturministeren og social- og
ældreministeren. Det er derfor aftalt, at jeg besvarer spørgsmålet på
vegne af de to ministre.

Vi ser med stor alvor på udviklingen i Ukraine, herunder den russiske in-
vasions konsekvenser for den ukrainske befolkning, som blandt andet
må forventes at resultere i store migrationsstrømme fra Ukraine til resten
af Europa, herunder også til Danmark.

Vi er naturligvis stærkt optagede af, at de børn, unge og voksne, som i
den kommende tid vil ankomme til Danmark, får tilbud om pasning og
undervisning i det fornødne omfang, og at de derudover modtages på en
måde, der muliggør, at de hurtigt kan få en ny og meningsfuld hverdag
her i Danmark. Dette sigter regeringen på at sikre gennem den særlov,
der efter planen vil blive fremsat for Folketinget.

Børne- og Undervisningsministeriet er i dialog med KL, så kommunerne
har de bedst mulige rammer for at stille dag-, fritids- og klubtilbud samt
skoleundervisning til rådighed for de personer, der ankommer. Konkret
er Børne- og Undervisningsministeriet ved at udarbejde informationsma-
teriale, hvilket vil blive tilgængeligt på ministeriets hjemmeside.
Social- og Ældreministeriet oplyser, at i det omfang et tilrejsende barn el-
ler ung og deres familier fra Ukraine med lovligt ophold i Danmark har
brug for særlig støtte, så vil de være omfattede af serviceloven. Det bety-
der, at de vil have direkte adgang til servicelovens ydelser, hvis de i øvrigt
er i målgruppen herfor.

Det er kommunerne, der har ansvaret for sociale indsatser efter service-
loven, og som er forpligtet til at iværksætte den støtte, som måtte være
nødvendig af hensyn til barnets bedste. Afgørelser om støtte efter ser-
viceloven træffes efter en konkret og individuel vurdering af forholdene i
det enkelte tilfælde og som udgangspunkt på baggrund af en børnefaglig
undersøgelse, der belyser barnets behov. Der kan dog, sideløbende med
at der iværksættes en børnefaglig undersøgelse, træffes afgørelse om fo-
reløbig (akut) støtte. Støtte efter serviceloven kan fx omfatte pædagogisk
bistand, udpegning af en fast kontaktperson, eller behandling af barnets
eller den unges problemer.

Såfremt en familie søger asyl i Danmark, vil deres behov for hjælp og
støtte på det sociale område som udgangspunkt blive mødt i asylsyste-
met. Udlændingemyndighederne har mulighed for at kontakte kommu-
nen, hvis et barn eller en ung har problemer af en sådan karakter, at ud-
lændingemyndighederne vurderer, at de ikke kan håndteres i regi af asyl-
centrene. De særlige muligheder for at yde støtte til et barn eller en ung
efter serviceloven vil således kunne finde anvendelse, hvis Udlændinge-
styrelsen på baggrund af en faglig vurdering fra kommunen godkender,
at der iværksættes yderligere hjælp og støtte for et barn.

Kulturministeriet oplyser i forhold til at tænke de ukrainske flygtninge
ind i fælleskaber i form af foreninger og lokalsamfund, at Danmark har
et stærkt, mangesidigt og vidt udbredt kultur- og foreningsliv, som kan
løfte en sådan opgave. Kultur- og foreningslivet kan noget særligt. Når
krig splitter mennesker, kan det være med til at binde nogle af de bånd
sammen, som krigen har revet over. Kulturministeren har derfor indkaldt
en række centrale aktører fra kultur- og foreningslivet til stormøde ons-
dag den 9. marts om, hvordan kultur- og foreningslivet kan bidrage til
modtagelsen af de ukrainske flygtninge.

Generelt følger regeringen udviklingen tæt med henblik på løbende vur-
dering af situationen, herunder behov for nye tiltag.

                                Med venlig hilsen

                           Pernille Rosenkrantz-Theil

                                                                                                                    2
