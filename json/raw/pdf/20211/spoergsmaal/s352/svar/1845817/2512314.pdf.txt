                                                                                                                       Kulturudvalget 2021-22
                                                                                                                                           Offentligt

                             Kulturministeren

Folketingets Lovsekretariat  Kulturministeriet
Christiansborg               Nybrogade 2
1240 København K             1203 København K

                             Tlf                                                                                       : 33 92 33 70

                             E-mail : kum@kum.dk

                             Web : www.kum.dk

                                                                                                      12. januar 2022

Folketingsmedlem Stén Knuth (V) har den 4. januar 2022 stillet mig følgende spørgsmål
nr. S 352, som jeg hermed besvarer.

Spørgsmål:

Mener ministeren, at det er rimeligt, at aftenskoler ikke må afholde bevægelseshold eller
hensyntagende træningsaktiviteter, hverken indenfor eller udenfor, inden for de gæl-
dende corona-retningslinjer, mens borgere fortsat må gå i fitness, og hvad mener mini-
steren om muligheden for at sidestille corona-retningslinjerne for bevægelses- og træ-
ningsaktiviteter i aftenskoleregi med retningslinjerne for idrætsforeninger og fitnesscen-
tre?

Svar:

Regeringen modtog 16. december 2021 en indstilling fra Epidemikommissionen, hvor
Epidemikommissionen indstillede, at der blev iværksat flere aktivitetsdæmpende tiltag
som følge af omikrons hastige vækst i Danmark. Formålet var yderligere at forebygge en
hurtig og kraftig smittestigning og heraf følgende stigning i indlæggelser.

Epidemikommissionen indstillede bl.a., at lokaler og lokaliteter, hvor der afvikles folke-
oplysende aktiviteter, skulle holdes lukkede for offentligheden. Dette indebar lukning af
både indendørs og udendørs aktiviteter i regi af daghøjskoler, aftenskoler og Folkeuni-
versitetet. Regeringen var enig i denne indstilling, herunder behovet for at iværksætte
aktivitetsdæmpende tiltag, og lagde op til at følge denne indstilling med en varighed på
fire uger.

Som offentliggjort 12. januar 2022 har regeringen 11. januar 2022 modtaget en ny vur-
dering fra Epidemikommissionen af behovet for at forlænge restriktioner. Den indeholdt
en indstilling om, at kravet om at holde lokaler og lokaliteter, hvor der udøves folkeoply-
sende aktiviteter, herunder aftenskoler, ikke skal forlænges efter 15. januar 2022. Rege-
ringen har ønsket at følge denne indstilling. Folkeoplysende aktiviteter kan derfor gen-
optages både indendørs og udendørs fra 16. januar 2022.

Jeg kan endeligt oplyse, at der ikke er udarbejdet særlige retningslinjer for afvikling af
idræts-, forenings- og kulturaktiviteter, herunder særlig retningslinjer for bevægelses- og
træningsaktiviteter i aftenskoleregi eller aktiviteter i træningscentre. Jeg vil i stedet
henvise til Sundhedsstyrelsens generelle råd for smitteforebyggelse.

Ane Halsboe-Jørgensen

                                                                                                                       Dok. nr. 23113
