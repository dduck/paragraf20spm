                             Klima-, Energi- og Forsyningsudvalget 2021-22
                                                                                Offentligt

Folketingets Lovsekretariat                                                               Ministeren
Christiansborg
1240 København K                                                                          Dato
                                                                                          22. juni 2022
                                                                                          J nr. 2022-1484

Folketingsmedlem Rasmus Helveg Petersen (RV) har d. 15. juni 2022 stillet mig
følgende spørgsmål S 1048, som jeg hermed skal besvare.

Spørgsmål nr. S 1048
Hvis regeringen ikke ønsker at tilpasse Erhvervspuljen, så virksomhederne kan få
tilskud til rene omstillingsprojekter via puljen, hvad er ministerens holdning så til på
anden vis at etablere tilskudsbaserede incitamenter, der tilskynder virksomhederne
til at igangsætte projekter, der har omstilling af varmeforsyningen som primært
sigte?

Svar
Regeringen foreslår, at der indføres en ambitiøs CO2-afgift, som vil øge prisen på
at udlede CO2 markant. Samtidig foreslår regeringen, at CO2-afgiften skal omfatte
flere brancher end med de gældende regler. Herved får vi et afgiftssystem med en
høj og mere ensartet beskatning af CO2.

CO2-afgiften vil sikre stabile rammer for en langsigtet grønne omstilling. Det giver
virksomheder et direkte incitament til at sænke udledningerne gennem fx omlæg-
ning til vedvarende energi og udvikling af nye og mere klimavenlige teknologier.

Som en del af en grøn skattereform foreslår regeringen, at virksomheder, der væl-
ger den klimavenlige produktion, skal belønnes, mens det skal være dyrere at pro-
ducere sort. Regeringen vil derfor åbne et vindue for grøn omstilling til industrien og
erhvervslivet, hvor der ydes en støtte til de virksomheder, der rammes hårdest af
afgiften og har sværest ved at omstille sig mod visse krav til virksomhederne.

Erhvervspuljen giver endvidere mulighed for at søge om tilskud til konvertering fra       Klima-, Energi- og
fossil til vedvarende energi som decentral varmekilde som fx skifte fra gas eller olie    Forsyningsministeriet
til eldrevne varmepumper.
                                                                                          Holmens Kanal 20
Med venlig hilsen                                                                         1060 København K
Dan Jørgensen
                                                                                          T: +45 3392 2800
                                                                                          E: kefm@kefm.dk

                                                                                          www.kefm.dk
                                                                                                         Side 1/1
