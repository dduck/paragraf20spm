                                                                           Børne- og Undervisningsudvalget 2021-22
                                                                                                                       Offentligt

Folketingets Lovsekretariat                                                Ministeren
Christiansborg
                                                                           Frederiksholms Kanal 21
Medlem af Folketinget Stén Knuth (V) har den 25. maj 2022 stillet          1220 København K
spørgsmål nr. S 969, som hermed besvares.                                  Tlf. nr.: 32 92 50 00
                                                                           E-mail: uvm@uvm.dk
Spørgsmål nr. S 969:                                                       www.uvm.dk
Hvordan forholder ministeren sig til, at rapporten »Unge, uddannelse og    CVR-nr.: 20453044
bevægelsesvaner« påpeger store forskelle i bevægelsesvaner mellem ele-
ver, der går på grunduddannelse, gymnasiale uddannelser (STX, HHX,         3. juni 2022
HTX) og erhvervsuddannelser?                                               Sagsnr.: 22/10968

Svar:
Rapporten fremhæver tydeligt, hvordan vi i vores samfund stadig oplever
ulighed i sundhed, hvilket er bekymrende. Især når der er tale om de
unge, der er i færd med at grundlægge deres vaner og interesser for deres
voksenliv. Der er her tale om en kompleks problemstilling, som vi skal
være opmærksomme på, og som vi må forsøge at tilgå fra flere forskel-
lige vinkler end blot gennem de unges uddannelse.

Jeg hæfter mig dog ved, at der generelt er en høj andel af de unge i alle
uddannelsesgrupper, der er bevægelsesaktive i fritiden. Derudover mind-
skes forskellene mellem gymnasieelever og erhvervsskoleelever i de sene
teenageår. Det er også vigtigt at være opmærksom på, at erhvervsskole-
elever ofte har en hverdag, der er mere fysisk krævende og aktiv end ele-
ver på de gymnasiale uddannelser, hvilket også kan have indvirkning på
elevernes bevægelsesaktivitet i fritiden.

                                Med venlig hilsen

                           Pernille Rosenkrantz-Theil
