Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.      Medlem af Folketinget Brigitte Klintskov Jerkel (KF) har d. 18. maj 2022 stillet
2022 - 2940  følgende spørgsmål nr. S 937 til social- og ældreministeren, som hermed
             besvares.
Doknr.
573463       Spørgsmål nr. S 937:
             ”Hvad mener ministeren om det faktum, at hvis begge et barns forældre
Dato         stammer fra Grønland, bliver barnet fjernet syv gange oftere end børn af
24-05-2022   danske forældre, mens det sker fem gange oftere, hvis én af forældrene er fra
             Grønland, som det fremgår af artiklen på dr.dk »Grønlandske forældre i
             Danmark risikerer at få fjernet deres børn på grund af dårlige test« den 16. maj
             2022?”

             Svar:
             Det vigtigste for regeringen er, at vi hjælper børn i Danmark, der har brug for
             det, og beskytter dem mod svigt og mistrivsel, uanset hvor børnene - eller
             deres forældre - kommer fra.

             For at blive klogere på anbringelsesager om børn med grønlandsk baggrund
             blev der på finansloven for 2021 afsat 1,2 mio. kr. til VIVE til en undersøgelse
             om børn med grønlandsk baggrund, der er anbragt i Danmark.

             Undersøgelsen er netop offentliggjort d. 24. maj 2022. Undersøgelsen viser
             bl.a. med VIVEs matching-analyse, at forskellen i anbringelseshyppighed
             mellem børn med dansk og grønlandsk baggrund reduceres væsentligt, når der
             tages højde for de statistiske forskelle mellem de to grupper. Analysen viser, at
             der stadig er en overrepræsentation af anbringelser blandt børn og unge med
             grønlandsk baggrund. Men jeg hæfter mig ved, at når man - som VIVE gør -
             ser på sammenlignelige grupper af børn med grønlandsk hhv. dansk baggrund,
             så anbringes børn med grønlandsk baggrund ikke 7 gange så ofte, men ca. 1,5
             gange så ofte, som den sammenlignelige gruppe med dansk baggrund. Jeg
             synes, at det er en væsentlig kvalificeringen af vores viden på området.

             Derudover viser VIVEs analyse, at en fjerdedel af de anbragte børn med
             grønlandsk baggrund anbringes uden samtykke. Dette er samme andel, som
             blandt anbragte børn med dansk baggrund.

             Jeg synes, at undersøgelsen indeholder mange interessante resultater, som
             jeg gerne vil drøfte. Derfor har jeg netop invitereret Grønlandsudvalget og
             socialordførerne til et møde på baggrund af undersøgelsens resultater, så vi

                                                                                                                                               1
sammen kan drøfte de opmærksomhedspunkter, som undersøgelsen peger
på.
Med venlig hilsen
Astrid Krag

                                                                                                                                  2
