                                                                                          Sundhedsudvalget 2021-22

                                                                                          Holbergsgade 6       Offentligt
                                                                                          DK-1057 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 29-06-2022
                                                                                          Enhed: FOST
                                                                                          Sagsbeh.: DEPMNEN
                                                                                          Sagsnr.: 2208690
                                                                                          Dok. nr.: 2312568

Medlem af Folketinget Lars Boje Mathiesen (NB) har den 21. juni 2022 stillet følgende
spørgsmål nr. S 1059 til sundhedsministeren, som hermed besvares.

Spørgsmål S 1059:
”Hvorfor har ministeren i forhold til forebyggelse af rygning valgt at se bort fra den
faktuelle viden fra Sundhedsstyrelsens nye undersøgelse (Tobaksindsatser og Præva-
lenser. Udviklingen i England, Frankrig, Holland, Norge og Sverige), som viser at flere
andre lande vurderer, at e-cigaretter, opvarmet tobak og nikotinposer er enten me-
get mindre skadelige, mindre skadelige eller lidt mindre skadelige end cigaretter?”

Svar:
Sundhedsstyrelsen har tidligere oplyst, at undersøgelsen Tobaksindsatser og Præva-
lenser. Udviklingen i England, Frankrig, Holland, Norge og Sverige ikke har givet an-
ledning til ændring af Sundhedsstyrelsens anbefalinger vedrørende røgfri nikotinpro-
dukter. Sundhedsstyrelsen anbefaler, at borgere udelukkende bruger nikotinpræpa-
rater i forbindelse med behandling for nikotinafhængighed, og at borgere, der ønsker
et varigt rygestop benytter en kombination af professionel hjælp og godkendt ryge-
stopmedicin.

Vi ved, at der ved brug af nikotin er risiko for skadesvirkninger. Notatet Notat: Konse-
kvenser af Nikotinbrug – for børn og unges sundhed fra Vidensråd for Forebyggelse
beskriver blandt andet, at nikotin som et afhængighedsskabende rusmiddel påvirker
hjernen og nervesystemet kraftigt. Den menneskelige hjerne er først færdigudviklet
omkring 25-30 årsalderen, og brug af nikotin i ungdommen har en negativ indflydelse
på hjernens udvikling på flere områder. Nikotin øger blandt andet sandsynligheden
for afhængighed af cigaretter eller andre rusmidler, ligesom nikotin kan have skadelig
effekt på kognitive funktioner samt påvirke udviklingen af selvkontrol, og kan frem-
kalde symptomer på angst og depression.

Med viden om risiko for sådanne skadesvirkninger er det stærkt bekymrende, at vi
ser en stigende andel af vores børn og unge der bruger nikotinprodukter.

                                          Med venlig hilsen

                    Magnus Heunicke / Mette Nygaard Enevoldsen
