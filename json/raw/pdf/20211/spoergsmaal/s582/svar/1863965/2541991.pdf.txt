                                                                        Transportudvalget 2021-22
                                                                                                Offentligt

                                                                        Transportministeren

Lovsekretariatet                                                        14. marts 2022
Folketinget                                                             2022-1920

                                                                        Frederiksholms Kanal 27 F
                                                                        1220 København K

                                                                        Telefon 41 71 27 00

Folketingsmedlem Eva Flyvholm (EL) har den 11. marts 2022 stil-
let mig følgende spørgsmål, som jeg hermed skal besvare.

Spørgsmål nr. S 582:

Kan ministeren se det problematiske i, at en højhastighedsbane i
korridoren Fjenneslev-Kongsted-Jorløse, der skitseres i delrappor-
ten »Indledende linjeføringsovervejelser for en Kattegatforbin-
delse« fra marts 2022, vil ødelægge lokalmiljø, natur, dyreliv og
bevægelsesfrihed for beboere i området?

Svar:

Det er naturligvis helt afgørende, at der tages hensyn til miljø, bor-
gere og lokalsamfund, når der anlægges ny infrastruktur.

For så vidt angår en fast Kattegatforbindelse, udføres aktuelt en
forundersøgelse. Forundersøgelsen er endnu ikke afsluttet. Når re-
sultaterne af forundersøgelsen foreligger, skal der politisk tages
stilling til, om og i hvilken udstrækning der skal arbejdes videre
med projektet.

Der vil i givet fald i et videre forløb skulle gennemføres en miljø-
konsekvensvurdering af projektet. Her vil projektets virkning på
miljø, natur, dyreliv, borgere, barriereeffekter mv. skulle undersø-
ges grundigt.

Med venlig hilsen

Trine Bramsen
