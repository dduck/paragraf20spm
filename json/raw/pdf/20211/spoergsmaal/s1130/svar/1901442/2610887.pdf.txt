Folketingets Lovsekretariat  Finansudvalget, Indenrigs- og Boligudvalget 2021-22
Christiansborg                                                                         Offentligt

                                                         16. august 2022

Svar på spørgsmål S 1130 af 8. august 2022 stillet af Eva Kjer
Hansen (V)

Spørgsmål

Er ministeren enig med sin forgænger, tidligere finansminister Bjarne Corydon, i
definitionen/beskrivelsen af begrebet velfærd, jf. svar på spørgsmål nr. S 1229 af
28. februar 2013?

Svar

Som det fremgår af svar på spørgsmål nr. S 1229 af 28. februar 2013 foreligger der
hverken i den økonomiske eller den politologiske litteratur nogen entydig teoretisk
definition af begrebet velfærd.

I min optik er velfærd bl.a. en værdig ældrepleje, gode daginstitutioner og skoler til
vores børn, en velfungerende uddannelsessektor, et stærkt sundhedsvæsen og et
fleksibelt arbejdsmarked med tryghed.

For regeringen er det afgørende, at Danmark vedbliver med at være et stærkt vel-
færdssamfund. Regeringen har derfor siden tiltrædelsen prioriteret velfærdsområ-
derne og blandt andet prioriteret midler til en værdig ældrepleje og flere lærere i
folkeskolen. Ligeledes er sundhedsvæsenet styrket, og der er indført minimums-
normeringer i daginstitutionerne. Samtidig har regeringen prioriteret, at pengene
er fulgt med i takt med, at der heldigvis er blevet flere børn og flere ældre.

En væsentlig forudsætning for vores velfærd er, at vi har en stærk og konkurren-
cedygtig privat sektor og en sund offentlig økonomi.

Med venlig hilsen

Nicolai Wammen
Finansminister

                                                    Finansministeriet · Christiansborg Slotsplads 1 · 1218 København K
