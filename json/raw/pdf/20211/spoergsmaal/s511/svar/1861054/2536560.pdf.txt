Folketingets Lovsekretariat  Klima-, Energi- og Forsyningsudvalget 2021-22
Christiansborg                                                                  Offentligt
1240 København K
                                            Ministeren
                                            Dato
                                            28. februar 2022

Folketingsmedlem Søren Egge Rasmussen (EL) har d. 18. februar 2022 stillet mig
følgende spørgsmål nr. S 511, som jeg hermed skal besvare.

Spørgsmål nr. S 511.:
Hvilke muligheder ser ministeren for at indføre CO2-afgifter eller andre afgifter, der
kan kompensere for de gratis CO2-kvoter til olieraffinaderier og andre virksomhe-
der, der har fået tildelt gratis CO2-kvoter?

Svar
Tildelingen af gratiskvoter sker inden for EU’s kvotehandelssystem og har til formål
at imødegå risikoen for drivhusgaslækage og udflytning af arbejdspladser for virk-
somheder, som er særligt konkurrenceudsatte i hele EU.

Europa-Kommissionen har som led i Fit for 55-pakken foreslået en revision af EU’s
kvotehandelssystem, hvor der lægges op til, at andelen af gratiskvoter vil falde frem
mod 2030. Det forventes, at Kommissionens plan samlet vil betyde, at også olieraf-
finaderiers tildeling af gratiskvoter vil falde fra 2026.

Regeringen ser EU’s kvotehandelssystem, som det centrale instrument i EU’s kli-
mapolitik, der sigter mod samtidig at reducere risikoen for lækage til lande uden for
EU, der fx har mindre ambitiøse klimamål.

Ekspertgruppen for en grøn skattereform har leveret et solidt fagligt grundlag for vi-
dere politiske drøftelser om en grøn skattereform. Der er bl.a. givet bud på, hvor-
dan en mere ensartet CO2-afgift udarbejdes i sammenhæng med kvotehandelssy-
stemet og den forventede udvikling for omfanget af gratiskvoter.

Hensynet til omfanget af gratiskvoter er imidlertid blot et af mange hensyn, der skal   Klima-, Energi- og
afvejes ved udarbejdelsen af en ny og ambitiøs afgift på CO2. Der er derudover          Forsyningsministeriet
hensyn til omkostningseffektivitet, risiko for lækage og en rimelighedsbetragtning
om samme marginalpris for virksomheder inden og uden for kvotesektoren.                 Holmens Kanal 20
                                                                                        1060 København K

                                                                                        T: +45 3392 2800
                                                                                        E: kefm@kefm.dk

                                                                                        www.kefm.dk
                                                                                                       Side 1/2
Det er overordnet muligt at indrette nationale afgifter, der søger at modsvare vær-
dien af gratiskvoter med henblik på at reducere virkningen fra gratiskvoter. Med af-
sæt i ekspertgruppens arbejde, må det dog forventes, vil medføre et incitament til,
at de berørte virksomheder vil flytte produktionen ud af Danmark til andre EU-
lande.
Det fremgår af klimaloven, at klimaindsatsen skal ske under hensyntagen til en
række guidende principper, herunder omkostningseffektivitet, og at danske tiltag
ikke blot flytter hele drivhusgasudledningen uden for Danmarks grænser.
Med venlig hilsen
Dan Jørgensen

                                                                                                                                                                Side 2/2
