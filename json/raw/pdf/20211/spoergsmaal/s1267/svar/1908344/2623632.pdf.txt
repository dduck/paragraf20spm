                                                                      Transportudvalget 2021-22
                                                                                              Offentligt

                                                                      Transportministeren

Lovsekretariatet                                                      16. september 2022
Folketinget                                                           2022-5227

                                                                      Frederiksholms Kanal 27 F
                                                                      1220 København K

                                                                      Telefon 41 71 27 00

Folketingsmedlem Eva Kjer Hansen (V) har den 12. september
2022 stillet mig følgende spørgsmål, som jeg hermed skal besvare.

Spørgsmål nr. S 1267:

Finder ministeren det tilfredsstillende, at udvidelsen af Sønderjy-
ske Motorvej ved Kolding E45/E20, som er en del af Infrastruktur-
plan 2035, der blev indgået i juni 2021, først forventes færdig i
2028?

Svar:

Med aftale om Infrastrukturplan 2035 – som spørgerens parti er
med i - blev udvidelsen af Sønderjyske Motorvej ved Kolding
E45/E20 besluttet. Aftalepartierne var ved aftalens indgåelse be-
kendt med de forudsatte økonomiske afløb for de enkelte projekter,
og dermed også de forudsatte gennemførelsesperioder for projek-
terne. Det gælder også udvidelsesprojektet ved Kolding.

Inden anlægsarbejdet i projektet kan sættes i gang, skal der foreta-
ges en opdatering af miljøkonsekvensvurderingen, fremsættes en
ny anlægslov, foretages ekspropriationer samt gennemføres udbud
af projektet.

Jeg finder det tilfredsstillende, at projektet følger tidsplanen og
kan færdiggøres i 2028.

Med venlig hilsen

Trine Bramsen
