                                                                                                               Sundhedsudvalget 2021-22

                                                                                               Sundhedsudvalget 202O1f-f2e2ntligt

                                                                                               SUU Alm.del - endeligt svar på spørgsmål 605

                                                                                               Holbergsgade 6       Offentligt

                                                                                               DK-1057 København K

                                                                                               T +45 7226 9000
                                                                                               F +45 7226 9001
                                                                                               M sum@sum.dk
                                                                                               W sum.dk

       Folketingets Sundhedsudvalg                                                             Dato: 04-05-2022
                                                                                               Enhed: JURPEM
                                                                                               Sagsbeh.: DEPCSK
                                                                                               Sagsnr.: 2205668
                                                                                               Dok. nr.: 2219757

       Folketingets Sundhedsudvalg har den 6. april 2022 stillet følgende spørgsmål nr. 605
       (Alm. del) til sundhedsministeren, som hermed besvares.

       Spørgsmål nr. 605:
       ”Vil ministeren kommentere henvendelse af 4/2-22 fra Gitte Bennich, speciallæge i
       gynækologi, om juridisk kønsskifte m.m., jf. SUU alm. del - bilag 194, og præsentation
       fremvist af samme under foretræde for udvalget 29/2-22, jf. SUU alm. del - bilag
       246?”

       Svar:

. / .  Sundhedsministeriet har den 24. marts 2022 besvaret Gitte Bennichs henvendelse af

       4. februar 2022. Jeg henholder mig til svaret, som er vedlagt.

. / .  Jeg kan i øvrigt henvise til min tidligere besvarelse af SUU spørgsmål 393 (alm. del).

              Med venlig hilsen

              Magnus Heunicke / Christine Stausholm Schjødt
                                                                                         Sundhedsudvalget 2021-22

                                                                                         SUU Alm.del - endeligt svar på spørgsmål 605

                                                                                         Holbergsgade 6       Offentligt

                                                                                         DK-1057 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

Gitte Bennich                                                                            Dato: 24-03-2022
gitte@bennich.dk                                                                         Enhed: JURPEM
                                                                                         Sagsbeh.: DEPCSK
                                                                                         Sagsnr.: 2202369
                                                                                         Dok. nr.: 2153812

Kære Gitte

Tak for dine henvendelser af 4. februar 2022 til sundhedsminister Magnus Heunicke
og daværende ligestillingsminister Peter Hummelgaard samt din henvendelse af 12.
februar 2022 til ligestillingsminister Trine Bramsen, hvor du skriver om udfordringer i
sundhedssektoren i forbindelse med juridisk kønsskifte.

Sundhedsministeren har bedt mig besvare din henvendelse.

Indledningsvist vil jeg takke for, at du har skrevet om de udfordringer, du har oplevet
i forbindelse med dit virke som praktiserende gynækolog. Det er vigtigt for
sundhedsministeren, at alle borgere får den bedst mulige behandling uanset køn,
seksuel orientering og kønsidentitet. Transpersoner skal ikke opleve, at deres
kønsidentitet udgør en barriere for at leve et sundt og godt liv.

Som du skriver, vil et juridisk kønsskifte i en sundhedsfaglig kontekst medføre, at den
enkelte person ikke automatisk inviteres til kønsspecifikke sundhedstilbud såsom
screening for brystkræft og livmoderhalskræft. Derudover risikeres det, at undersø-
gelser på kønsorganer, som eksempelvis podning for infektion, graviditetsundersøgel-
ser og billeddiagnostiske undersøgelser samt andre kønsspecifikke forhold ikke hånd-
teres korrekt pga. diskrepans mellem juridisk og biologisk køn.

Det vil påhvile borgeren selv at sørge for at gå regelmæssigt til de relevante
kønsspecifikke screeningsundersøgelser, hvilket den enkelte bliver informeret om i
forbindelse med behandlingsforløb for kønsidentitetsforhold. Derudover skal du, som
den undersøgende sundhedsperson, være opmærksom på, at det i forbindelse med
prøvetagning noteres, at der er tale om en person, som har fået foretaget juridisk
kønsskifte, således at laboratoriet el.lign. ikke afviser prøven som en fejl.

Jeg har drøftet sagen med Styrelsen for Patientsikkerhed, som oplyser, at det er en
kendt problemstilling bl.a. fra rapporterede utilsigtede hændelser, og at der er fokus
på problemstillingen. Styrelsen for Patientsikkerhed vil sætte emnet på dagsordenen
til næste Faglige Forum for Patientsikkerhed mhp. at få status på arbejdet.

Til din orientering har jeg videresendt din henvendelse til Sundhedsstyrelsen, som har
det faglige ansvar for området. Jeg kan oplyse, at Sundhedsstyrelsen til en start vil
afdække den driftsmæssige vinkel på udfordringen med indkaldelse til
screeningsprogrammer og opdatere relevant materiale, så den rette viden er
tilgængelig for både borgere og sundhedspersonale. Det er ligeledes forventningen,
at Sundhedsstyrelsen vil tage problemstillingen op i regi af Videncenter for
sundhedsfaglig hjælp ved kønsidentitetsforhold.

                                          Med venlig hilsen

                                   Christine Stausholm Schjødt
                                                                                                Sundhedsudvalget 2021-22

                                                                                                SUU Alm.del - endeligt svar på spørgsmål 393

                                                                                                Holbergsgade 6       Offentligt

                                                                                                DK-1057 København K

                                                                                                T +45 7226 9000
                                                                                                F +45 7226 9001
                                                                                                M sum@sum.dk
                                                                                                W sum.dk

       Folketingets Sundhedsudvalg                                                              Dato: 07-03-2022
                                                                                                Enhed: JURPEM
                                                                                                Sagsbeh.: DEPCSK
                                                                                                Sagsnr.: 2202366
                                                                                                Dok. nr.: 2148666

       Folketingets Sundhedsudvalg har den 7. februar 2022 stillet følgende spørgsmål nr.
       393 (Alm. del) til sundhedsministeren, som hermed besvares. Spørgsmålet er stillet
       efter ønske fra Kirsten Norman Andersen (SF).

       Spørgsmål nr. 393:
       ”Hvilke tiltag påtænker man foretaget i sundhedsvæsnet for at sikre, at systemet kan
       håndtere, at med muligheden for juridisk kønsskifte, så vil cpr-nummer ikke altid
       stemme overens med biologisk køn”

       Svar:

. / .  Sundhedsministeriet har til brug for besvarelsen af spørgsmålet indhentet et bidrag

       fra Sundhedsstyrelsen og Sundhedsdatastyrelsen, der vedlægges.

       Som det bl.a. fremgår af bidraget, vil et juridisk kønsskifte i en sundhedsfaglig kon-
       tekst medføre, at den enkelte person ikke automatisk inviteres til kønsspecifikke
       sundhedstilbud. Derudover risikeres det, at undersøgelser på kønsorganer ikke hånd-
       teres korrekt pga. diskrepans mellem juridisk og biologisk køn.

       Sundhedsdatastyrelsens systemer, National Service Platform (NSP) og Fælles Medi-
       cinkort (FMK) håndterer allerede i dag juridisk kønsskifte. I FMK kobles medicinoplys-
       ninger, der er registreret på det tidligere CPR-nummer, til det nye CPR-nummer. Såle-
       des vil medicinoplysninger være tilgængelige ved opslag på det nye CPR-nummer. Li-
       geledes kobles i NSP oplysninger, der er registreret på det tidligere CPR-nummer, til
       det nye CPR-nummer. Det er i NSP og FMK muligt at se, at en person har opnået juri-
       disk kønsskifte, idet det er muligt at se tidligere CPR-numre. Både et ændret og et
       slettet personnummer knyttes til det gældende personnummer, og det er muligt for
       både offentlige myndigheder og private virksomheder at identificere en person ved
       anvendelse af både et historisk personnummer og et gældende personnummer.

       Sundhedsdatastyrelsen har oplyst, at styrelsen ikke har viden om, hvordan anvender-
       systemer, regionale eller andre laboratoriesystemer, er indrettet i forhold til teknisk
       sortering af prøvesvar. Styrelsen har således ikke oplysninger om, hvorvidt et labora-
       toriesystem pr. default er indrettet kønsbestemt i relation til CPR-nummerets indbyg-
       gede kønsangivelse.

       Der er imidlertid tale om et begrænset antal personer, der har opnået juridisk køns-
       skifte. I perioden fra den 1. september 2014 til og med den 31. august 2021 er der
       blevet tildelt nyt personnummer i 1550 sager om juridisk kønsskifte.

       Jeg henholder mig til vedlagte bidrag fra Sundhedsstyrelsen og Sundhedsdatastyrel-
       sen, og jeg vil opfordre Sundhedsstyrelsen til at afdække omfanget af de forskellige
       problemstillinger. En afdækning vil i første omgang kunne gøre os klogere på, hvilke
       indsatser der kan være behov for at igangsætte, så vi kan sikre de bedste vilkår for
transpersoners sundhedstilstand. Eventuelle indsatser kan være relevante at drøfte i
regi af Videnscenter for sundhedsfaglig hjælp ved kønsidentitetsforhold.
Det er vigtigt, at transpersoner ikke oplever, at deres kønsidentitet udgør en barriere
for at leve et sundt og godt liv.

                                          Med venlig hilsen
                   Magnus Heunicke / Christine Stausholm Knudsen

                                                                                                                                              Side 2
                                                                                                  Sundhedsudvalget 2021-22
                                                                         SUU Alm.del - endeligt svar på spørgsmål 393

                                                                                                                           Offentligt

Dato 23-02-2022                                                                       ANJH
Sagsnr 04-0400-699                                                       ANJH@SST.DK

Sundhedsstyrelsens bidrag til besvarelse af SUU alm del spm. 393 og 394

Sundhedsministeriet har den 8. februar 2022 anmodet Sundhedsstyrelsen om bidrag til besva-
relse af SUU alm del spm. 393 og 394.

SUU alm del spm. 393
     ”Hvilke tiltag påtænker man foretaget i sundhedsvæsnet for at sikre, at systemet kan
         håndtere, at med muligheden for juridisk kønsskifte, så vil cpr-nummer ikke altid
         stemme overens med biologisk køn?”

SUU alm del spm. 394.
     ”Hvordan sikrer man mere opmærksomhed på de nye regler om juridisk kønsskifte, så
         vi fremadrettet undgår at et celleskrab kasseres, fordi systemet kobler visse prøver til
         kønsbestemte cpr-numre?”

Hermed følger Sundhedsstyrelsens bidrag, hvortil der er koordineret med Sundhedsdatastyrel-
sen.

Baggrund
I Regeringens ”Handlingsplan til fremme af tryghed, trivsel og lige muligheder for LGBTI-
personer” beskrives det, at LGBT-personers sundhedstilstand generelt er dårligere, sammen-
lignet med den øvrige befolkning, hvilket bl.a. skyldes sundhedsadfærd i forhold til rygning
og alkoholforbrug1. Endvidere er der en højere forekomst af kræft, selvmord og selvmordsfor-
søg.
Det beskrives yderligere i handlingsplanen, at lige adgang til sundhed for alle er grundlæg-
gende i det danske samfund og at sundhedsvæsenet derfor bør være opmærksom på de særlige
sundhedsmæssige risici og udfordringer blandt LGBTI-personer, så det enkelte menneske
ikke oplever, at seksuel orientering, kønsidentitet eller kønskarakteristika er en barriere for at
leve et sundt og godt liv.

Transkønnede kan få tildelt et nyt personnummer i overensstemmelse med det køn, de oplever
at tilhøre - et såkaldt juridisk kønsskifte, hvormed cpr-nummeret ikke vil være beskrivende
for den enkelte persons biologiske køn. Indenrigs- og Boligministeriet har i perioden fra den
1. september 2014 til og med den 31. august 2021 tildelt nyt personnummer i 1550 sager om
juridisk kønsskifte.

Et juridisk kønsskifte vil i en sundhedsfaglig kontekst medfører, at den enkelte person ikke
længere automatisk inviteres til kønsspecifikke sundhedstilbud såsom screening for brystkræft
og livmoderhalskræft. Derudover risikeres, at undersøgelser på kønsorganer, som eksempelvis

1 Den beskrevne forskning omfatter LGBT-personer og ikke LGBTI-personer
podning for infektion, graviditetsundersøgelser og billeddiagnostiske undersøgelser samt an-
dre kønsspecifikke forhold ikke håndteres korrekt pga. diskrepans mellem juridisk og biolo-
gisk køn. Dermed risikeres en forringet sundhedstilstand for den enkelte, herunder kan mang-
lende deltagelse i screeningsprogrammer eksempelvis medføre, at livmoderhalskræft eller
brystkræft diagnosticeres på et senere stadie, og dermed en forværret prognose.

SUU alm del spm. 393
Hvilke tiltag påtænker man foretaget i sundhedsvæsnet for at sikre, at systemet kan håndtere,
at med muligheden for juridisk kønsskifte, så vil cpr-nummer ikke altid stemme overens med
biologisk køn?

Som beskrevet er der tale om en særlig problemstilling i forhold til sundhedsområdet som ef-
fekt af, at en person får juridisk – og dermed digitalt – kønsskifte, hvor vedkommende bibe-
holder sit biologiske køn og dermed har samme risikobillede i forhold til kønsspecifikke syg-
domme. Som nævnt er der i perioden fra den 1. september 2014 til og med den 31. august
2021 tildelt nyt personnummer i 1550 sager om juridisk kønsskifte. Der er således tale om et
begrænset antal personer, der har opnået juridisk kønsskifte. Dette bør indgå i overvejelsen
vedrørende beslutningen om en ændring af den tekniske indretning.

Sundhedsdatastyrelsens systemer, National Service Platform (NSP) og Fælles Medicinkort
(FMK), håndterer allerede i dag juridisk kønsskifte. National Serviceplatform (NSP) er en
platform, der gør det muligt at anvende nationale registre og services direkte i patientbehand-
lingen. Fælles Medicinkort (FMK) er en central database hos Sundhedsdatastyrelsen, der har
til formål at skabe overblik over den enkelte borgers aktuelle medicinering.

NSP udstiller CPR-numre ved hjælp af en opdateret kopi af CPR-registeret. CPR-systemet er
indrettet således, at når en person tildeles nyt personnummer, kobles det nye og det tidligere
tildelte personnummer sammen, og oplysningerne fra det tidligere tildelte personnummer
overføres til det nye.

I FMK kobles medicinoplysninger, der er registreret på det tidligere CPR-nummer, til det nye
CPR-nummer. Således vil medicinoplysninger være tilgængelige ved opslag på det nye CPR-
nummer. Ligeledes kobles i NSP oplysninger, der er registreret på det tidligere CPR-nummer,
til det nye CPR-nummer. Det er i NSP og FMK muligt at se, at en person har opnået juridisk
kønsskifte, idet det er muligt at se tidligere CPR-numre. Både et ændret og et slettet person-
nummer knyttes til det gældende personnummer, og det er muligt for både offentlige myndig-
heder og private virksomheder at identificere en person ved anvendelse af både et historisk
personnummer og et gældende personnummer.

Sundhedsdatastyrelsen har ikke viden om, hvordan anvendersystemer, regionale eller andre
laboratoriesystemer, er indrettet i forhold til teknisk sortering af prøvesvar. Styrelsen har såle-
des ikke oplysninger om, hvorvidt et laboratoriesystem pr. default er indrettet kønsbestemt i
relation til CPR-nummerets indbyggede kønsangivelse.

Patientbehandling og fortolkning af prøvesvar
For den enkelte sundhedsperson formodes det, ud fra sundhedspersonens samlede antal pati-
entkontakter, at være ganske få patienter, hvor der ikke vil være overensstemmelse mellem
juridisk og biologisk køn. Det vil medføre, at den enkelte sundhedsperson ikke nødvendigvis

                                                        2
oparbejder rutine med at vurdere eller spørge til det biologiske køn, hvilket kan føre til en
kompromitteret patientsikkerhed.

Det vil potentielt have betydning ift. sundhedspersonens vurdering af risikoprofil ift. visse
kræft- og folkesygdomme, og dermed have en betydning for diagnosticering, men også fore-
byggelse og sundhedsfremme i forbindelse med generelle helbredsundersøgelser. Ligeledes
vil der være en risiko for fejlfortolkning af undersøgelsesresultater med kønsspecifikke refe-
renceintervaller med deraf følgende fejlbehandlinger.

Ved fortolkning af prøvesvar, herunder både laboratoriesvar på blodprøver, standardvækst-
kurver for børn samt andre parakliniske undersøgelser, eksempelvis lungefunktionsundersø-
gelser, vil fortolkningen af resultatet være forskellig, afhængig af om resultaterne sammenhol-
des med normalområdet for en biologisk mand eller kvinde. Kendskab til patientens biologi-
ske køn er derfor et væsentligt støtteredskab for at sikre den rette fortolkning af undersøgel-
ser. Samtidig vil kendskab til biologisk køn i nogle sammenhænge være afgørende for at
iværksætte den rette behandling, eksempelvis hormonbehandling, hvor behandlingsdoser mv.
er knyttet til det biologiske køn.

Med henblik på at udjævne den ovenfor beskrevne ulighed i de sundhedsfaglige tilbud til
LGBTI-personer er der i regi af Sundhedsstyrelsen etableret et Videnscenter for sundhedsfag-
lig hjælp ved kønsidentitetsforhold, som skal understøtte udviklingen af viden i sundhedsvæs-
net om kønsidentitetsforhold og sikre formidling af viden til fagpersoner, brugere og andre in-
teressenter samt understøtte og styrke sundhedsvæsenets tilbud inden for området.
De beskrevne problemstillinger er relevante at drøfte i regi af videnscenteret, bl.a. med hen-
blik på at få en nærmere afdækning af omfanget af de forskellige problemstillinger.

Derudover er der iværksat en styrket sundhedsindsats i almen praksis målrettet LGBTI-perso-
ner. Informationsindsatsen gennemføres af Sundhedsstyrelsen i et samarbejde med relevante
faglige selskaber og foreninger, der repræsenterer LGBTI-personer.

SUU alm del spm. 394
Hvordan sikrer man mere opmærksomhed på de nye regler om juridisk kønsskifte, så vi frem-
adrettet undgår at et celleskrab kasseres, fordi systemet kobler visse prøver til kønsbestemte
cpr-numre?
Sundhedsdatastyrelsen har ikke viden om, hvorledes regionale eller andre laboratoriesystemer
er indrettet i forhold til teknisk sortering af prøvesvar. Styrelsen har således ikke oplysninger
om, hvorvidt et laboratoriesystem pr. default er indrettet kønsbestemt i relation til CPR-num-
merets indbyggede kønsangivelse.

Screeningsprogrammer
Indkaldelse til screeningsundersøgeler sker på baggrund af CPR-nummer, og de kønsspeci-
fikke screeningsundersøgelser for brystkræft og livmoderhalskræft vil dermed blive proble-
matiske at indkalde til, hvis man har foretaget et juridisk kønsskifte. Det vil derfor påhvile
borgerne selv at sørge for at gå regelmæssigt til de relevante, kønsspecifikke screeningsunder-
søgelser, hvilket den enkelte informeres om ifm. behandlingsforløb for kønsidentitetsforhold.
Den undersøgende sundhedsperson må derudover være opmærksom på, at det i forbindelse
med prøvetagning noteres, at der er tale om en person, som har foretaget juridisk kønsskifte,

                                                        3
således, at laboratoriet el.lign. ikke afviser prøven som en fejl.
Sundhedsstyrelsen har ikke adresseret disse problematikker i produkterne for livmoderhals-
kræftscreeningsprogrammet eller på de relevante sider på sst.dk, men vil vurdere behovet for
at afdække den driftsmæssige vinkel på udfordringen med indkaldelse, gennem kontakt til den
Nationale Styregruppe for Livmoderhalskræftscreeningen (NSLS) samt opdatere de produkter
og sider på sst.dk, som vurderes relevante.

                                                        4
