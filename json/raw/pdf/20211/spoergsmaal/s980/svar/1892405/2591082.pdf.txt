                                                                                                 Sundhedsudvalget 2021-22

                                                                                                 Holbergsgade 6       Offentligt
                                                                                                 DK‐1057 København K

                                                                                                 T +45 7226 9000
                                                                                                 F +45 7226 9001
                                                                                                 M sum@sum.dk
                                                                                                 W sum.dk

       Folketingets Sundhedsudvalg                                                               Dato: 08‐06‐2022
                                                                                                 Enhed: JURPEM
                                                                                                 Sagsbeh.: DEPCSK
                                                                                                 Sagsnr.: 2205668
                                                                                                 Dok. nr.: 2226860

       Folketingets Sundhedsudvalg har den 6. april 2022 stillet følgende spørgsmål nr. 608
       (Alm. del) til sundhedsministeren, som hermed besvares.

       Spørgsmål nr. 608:
       ”Vil det være teknisk muligt, at transmænd fortsat automatisk modtager indkaldelser
       til screeninger for livmoderhalskræft og brystkræft på trods af, at de har fået et
       mandligt cpr.nr.?”

       Svar:

. / .  Sundhedsministeriet har til brug for besvarelsen af spørgsmålet indhentet et bidrag

       fra Danske Regioner, som er vedlagt.

       Som det fremgår af bidraget, er det aktuelt ikke teknisk muligt at sende automatise‐
       rede invitationer til screening for livmoderhalskræft til borgere med mandligt cpr.nr.
       Danske Regioner har dog oplyst, at regionerne arbejder på et nyt it‐system, der vil
       gøre det muligt. Det er således forventningen, at borgere med mandligt cpr.nr. og en
       livmoderhals i fremtiden automatisk vil modtage invitationer til screening for livmo‐
       derhalskræft. It‐systemet forventes implementeret medio/ultimo 2023.

       Som det endvidere fremgår af bilaget, er det aktuelt ikke teknisk muligt at sende au‐
       tomatiserede invitationer til screening for brystkræft til borgere med mandligt cpr.nr.
       Danske Regioner har oplyst, at invitation til screening for brystkræft foregår på tværs
       af de fem regioner med forskellige it‐systemer, og det vil kræve et større arbejde i di‐
       alog med leverandørerne af regionernes tekniske systemer at undersøge muligheder
       og omkostninger forbundet med automatiske invitationer af transmænd.

       Danske Regioner vil imidlertid afklare, hvordan regionernes tilbud om brystkræft‐
       screening kan tilrettelægges på den mest hensigtsmæssige måde.

       Jeg henholder mig til bidraget fra Danske Regioner.

              Med venlig hilsen

              Magnus Heunicke / Christine Stausholm Schjødt
NOTAT

                                                                                     18-05-2022
                                                                                     EMN-2022-00750
                                                                                     1548841
                                                                                     Jakob Schelde Holde

Bidrag til SUU alm. del spm. 608

Sundhedsministeriet har anmodet Danske Regioner om bidrag til følgende
spørgsmål: ”Vil det være teknisk muligt, at transmænd fortsat automatisk mod-
tager indkaldelser til screeninger for livmoderhalskræft og brystkræft på trods
af, at de har fået et mandligt cpr.nr.?”

Sundhedsministeriet har i den forbindelse oplyst, at når en transperson får ju-
ridisk kønsskifte (nyt CPR-nummer), bliver denne ikke længere automatisk invi-
teret til screeningsprogrammer. Ved juridisk kønsskifte oplyses om, at pågæl-
dende person fremover selv skal sørge for at gå til screeninger.

Sundhedsdatastyrelsen har i et bidrag til Sundhedsministeriet oplyst, ”at hvis
der er tale om datasæt dannet på baggrund af CPR-registret, er det styrelsens
opfattelse, at det vil være teknisk muligt for den enkelte region at danne et
datasæt, der medtager borgerens tidligere køn, således at transmænd fremad-
rettet kan indkaldes til screeningsprogrammer rettet mod det biologiske køn.”

Desuden oplyser styrelsen, at Indenrigs- og Boligministeriet i perioden fra den
1. september 2014 til og med den 31. august 2021 har tildelt nyt personnum-
mer i 1550 sager om juridisk kønsskifte – opgørelsen er dannet på oplysning om
kønsskifte og ikke i forhold til om det juridiske kønsskifte er sket fra kvinde til
mand eller omvendt.

Danske Regioner har indhentet bidrag fra de nationale styregrupper for livmo-
derhalskræftscreening og brystkræftscreening med henblik på at bidrage til be-
svarelse af spørgsmålet.

Bidrag fra Danske Regioner

       1
Det er vigtigt, at alle der kan have sundhedsfaglig gavn af at blive screenet for
livmoderhalskræft og brystkræft, har mulighed for at blive det. Nedenfor rede-
gøres specifikt for hhv. livmoderhalskræft og brystkræftscreeningsprogram-
met.

Specifikt for livmoderhalskræftscreeningsprogrammet
Undersøgelsen i forbindelse med screening for livmoderhalskræft foregår som
udgangspunkt i almen praksis. Aktuelt kan alle borgere uanset cpr. nr. blive un-
dersøgt, og patologiafdelingen kan analysere prøven og sende svar tilbage til
lægen. I Danmark undersøger patologiafdelinger således allerede prøver fra
borgere med mandligt cpr.nr.

Når prøver rekvireres i et mandligt cpr.nr. vil der dog ofte være tale om en ad-
ministrativ fejl, som patologiafdelingerne forsøger at udrede, inden prøven
analyseres. Hvis der tidligere er gennemført screening for livmoderhalskræft
for dette cpr.nr., eller hvis der er anført i en note på rekvisitionen, at der er tale
om en person med mandligt cpr.nr., der skal screenes for livmoderhalskræft, så
er der ikke behov for yderligere udredning. Hvis rekvisitionen ikke umiddelbart
kan forklares ud fra dette, så vil der ske en henvendelse til rekvirerende læge.

Aktuelt er det ikke teknisk muligt at sende automatiserede invitationer til scree-
ning for livmoderhalskræft til borgere med mandligt cpr.nr.

It-systemet for invitationer og håndtering af prøver i screeningsprogrammet for
livmoderhalskræft er nationalt og fungerer på samme vis i alle fem regioner.
Der er således ikke forskel mellem regionerne i de tekniske muligheder. Regio-
nerne arbejder på et nyt it-system til håndtering af invitationer i regi af en ny
National Patologi og Genetik Databank. I dette it-system lægges op til, at bor-
gere med et mandligt cpr.nr. – og et kvindeligt cpr.nr. – automatisk vil forsætte
med at få invitationer til screening for livmoderhalskræft.

Det forventes derfor, at borgere med mandligt cpr.nr. og livmoderhals i fremti-
den vil modtage invitationer, indtil borgeren efterfølgende aktivt selv framelder
sig, eller bliver frameldt i forbindelse med, at livmoderhalsen fjernes ved en
såkaldt hysterektomi. It-systemet forventes implementeret medio/ultimo
2023.

Specifikt for brystkræftscreeningsprogrammet
Personer mellem 50 og 69 år, der har kvindeligt brystvæv, har ifl. Sundheds-
lovens §85 ret til brystundersøgelse hvert andet år i bopælsregionen. Relevan-
sen af screening for brystkræft efter juridisk kønsskifte til mandligt cpr-nummer
forudsætter, at personen fortsat har kvindeligt brystvæv.

                                                                                                       2
Aktuelt er det ikke i nogen regioner teknisk muligt at sende automatiserede
invitationer til screening for brystkræft til borgere med mandligt cpr.nr. Invita-
tion til screening for brystkræft foregår på tværs af de fem regioner med for-
skellige IT-systemer, versioner og leverandører. Det vil kræve et større arbejde
i dialog med leverandørerne af regionernes tekniske systemer at undersøge
muligheder og omkostninger forbundet med automatiske invitationer af trans-
mænd.
Danske Regioner vil arbejde videre med at afklare, hvordan regionernes tilbud
om brystkræftscreening kan tilrettelægges på den mest hensigtsmæssige måde
for alle, der kan have sundhedsfaglig gavn af at blive screenet og som ønsker
det, uanset hvilket cpr. nr. de måtte have.

                                                                                                       3
