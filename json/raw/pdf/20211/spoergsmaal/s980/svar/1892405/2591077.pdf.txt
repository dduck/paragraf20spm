                                                                                                Sundhedsudvalget 2021-22

                                                                                                Holbergsgade 6       Offentligt
                                                                                                DK-1057 København K

                                                                                                T +45 7226 9000
                                                                                                F +45 7226 9001
                                                                                                M sum@sum.dk
                                                                                                W sum.dk

       Folketingets Lovsekretariat                                                              Dato: 08-06-2022
                                                                                                Enhed: JURPEM
                                                                                                Sagsbeh.: DEPCSK
                                                                                                Sagsnr.: 2205668
                                                                                                Dok. nr.: 2282646

       Medlem af Folketinget Per Larsen (KF) har den 30. maj 2022 stillet følgende spørgs-
       mål nr. S 980 til sundhedsministeren, som hermed besvares.

       Spørgsmål S 980:
       ”Hvordan vil ministeren adressere det problem, som Danske Regioner påtaler, hvor
       borgere, der har gennemgået et juridisk kønsskifte, registreres uhensigtsmæssigt i
       sundhedssystemet, som resulterer i en række sundhedsmæssige konsekvenser?”

       Svar:
       Det lægges til grund for besvarelsen, at spørger henviser til besvarelse af SUU spørgs-
       mål 607 (alm. del), hvor Danske Regioner oplyser, at en gynækolog, der behandler en
       transmand, skal kontakte regionen inden afsendelse af regning mhp. at sikre, at reg-
       ningen honoreres og ikke returneres som en fejl pga. diskrepans mellem juridisk og
       biologisk køn. Danske Regioner oplyser i forlængelse heraf, at når den pågældende
       transmand først er registreret én gang ift. de pågældende ydelser, så vil regningerne
       gå problemfrit igennem systemet.

       Jeg har noteret mig, at udfordringer ifm. afregning kan løses med relativ enkel kom-
       munikation mellem den undersøgende sundhedsperson og regionen.

       Det er vigtigt, at transpersoner ikke oplever, at deres kønsidentitet udgør en barriere
       for at leve et godt og sundt liv, og jeg opfordrer til, at sundhedsvæsenet tilrettelæg-
       ges på den mest hensigtsmæssige måde til at håndtere diskrepans mellem biologisk
       og juridisk køn.

       Jeg kan oplyse, Indenrigs- og Boligministeriet i perioden fra den 1. september 2014 til
       og med den 31. august 2021 har tildelt nyt personnummer i i alt 1550 sager om juri-
       disk kønsskifte.

. / .  Jeg kan i øvrigt henvise til mine tidligere besvarelser af SUU spørgsmål 393-394, 605-

       608 og 619 (alm. del).

                                    Med venlig hilsen

       Magnus Heunicke / Christine Stausholm Schjødt
