                                                                                                             Sundhedsudvalget 2021-22

                                                                                             Sundhedsudvalget 202O1f-f2e2ntligt

                                                                                             SUU Alm.del - endeligt svar på spørgsmål 606

                                                                                             Holbergsgade 6       Offentligt

                                                                                             DK-1057 København K

                                                                                             T +45 7226 9000
                                                                                             F +45 7226 9001
                                                                                             M sum@sum.dk
                                                                                             W sum.dk

Folketingets Sundhedsudvalg                                                                  Dato: 04-05-2022
                                                                                             Enhed: JURPEM
                                                                                             Sagsbeh.: DEPCSK
                                                                                             Sagsnr.: 2205668
                                                                                             Dok. nr.: 2246381

Folketingets Sundhedsudvalg har den 6. april 2022 stillet følgende spørgsmål nr. 606
(Alm. del) til sundhedsministeren, som hermed besvares.

Spørgsmål nr. 606:
”Hvad er ministerens løsningsforslag på udfordringen med f.eks. celleprøver fra trans-
mænd fra livmoderhals bliver afvist af hospitalerne, fordi de er tilknyttet et mandligt
cpr. nr.?”

Svar:
Sundhedsministeriet har til brug for besvarelsen af spørgsmålet indhentet et bidrag
fra Sundhedsstyrelsen, som oplyser følgende:

”Sundhedsstyrelsen er ikke bekendt med, at celleprøver fra livmoderhals hos trans-
kønnede i stort omfang bliver afvist af hospitalerne, fordi de er tilknyttet et mandligt
cpr. nr. Såfremt en celleprøve modtages til undersøgelse på hospitalerne med mand-
ligt cpr.nr påført prøven vil den undersøgende afdeling typisk kontakte den læge/kli-
nik, der har indsendt prøven mhp. at verificere, at der ikke er tale om en fejl. Såfremt
det kan verificeres, at der er ikke er tale om en fejlindsendt prøve men i stedet en
prøve fra en transkønnet person, kan prøven analyseres og svaret afgives til den
læge/klinik, som har indsendt prøven.

Den undersøgende sundhedsperson kan anbefales opmærksomhed på, at det i for-
bindelse med prøvetagning kan noteres, at der er tale om en person, som har foreta-
get juridisk kønsskifte, således, at laboratoriet el.lign. ikke afviser prøven som en fejl.

Sundhedsstyrelsen har ikke adresseret denne problematik i produkterne for livmo-
derhalskræftscreeningsprogrammet eller på de relevante sider på sst.dk, men vil vur-
dere behovet for at afdække den driftsmæssige vinkel på udfordringen med indkal-
delse, gennem kontakt til den Nationale Styregruppe for Livmoderhalskræftscreenin-
gen (NSLS) samt opdatere de produkter og sider på sst.dk, som vurderes relevante.”

Eventuelle udfordringer i forbindelse med celleprøver fra transmænds livmoderhals
kan således løses med kommunikation mellem den undersøgende sundhedsperson
og hospitalet. Det er vigtigt, at transmænd ikke oplever udfordringer i forbindelse
med sundhedsundersøgelser, og jeg bakker derfor op om, at Sundhedsstyrelse vil vur-
dere behovet for at afdække den driftsmæssige vinkel på udfordringen.

                                          Med venlig hilsen

                   Magnus Heunicke / Christine Stausholm Schjødt
