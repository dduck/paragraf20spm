                                                                                          Sundhedsudvalget 2021-22

                                                                                          Holbergsgade 6       Offentligt
                                                                                          DK-1057 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 07-04-2022
                                                                                          Enhed: SPOLD
                                                                                          Sagsbeh.: DEPSAW
                                                                                          Sagsnr.: 2205281
                                                                                          Dok. nr.: 2203108

Medlem af Folketinget Mette Abildgaard (KF) har den 30. marts 2022 stillet følgende
spørgsmål nr. S 663 til sundhedsministeren, som hermed besvares.

Spørgsmål S 663:
”Hvad mener ministeren om den utryghed, danske sklerosepatienter vil stå i, når den
midlertidige bevilling til landets sklerosepatienter udløber i 2022 og antallet af pati-
enter vokser?”

Svar:
Det er vigtigt for regeringen, at mennesker med sclerose kan få den hjælp, der skal til,
for at leve et så godt liv som muligt med sygdommen. Sclerose er en sygdom, der for
mange er behæftet med stor uvished, tvivl og angst for, hvad fremtiden byder på. Det
er ikke en sygdom, man bliver kurreret for, men derimod en sygdom man lever med.

I dag er det med den rette behandling muligt at bremse sygdomsudviklingen og lindre
symptomer af nogle typer af sclerose. Det er helt afgørende for den enkeltes livskvali-
tet. Foruden regionerne og kommunernes indsats spiller Sclerosehospitalerne en
rolle ved at tilbyde specialiserede rehabiliterings- og behandlingsforløb til mennesker
med sclerose. Regeringen er optaget af, at vi skal blive ved med at arbejde for at
skabe de bedst mulige indsatser for mennesker med sclerose.

Regeringen afsatte sammen med Folketingets partier en merbevilling på 11,3 mio. kr.
årligt i 2021 og 2022 til en styrket indsats på Sclerosehospitalerne som en midlertidig
udvidelse af den eksisterende fritvalgsramme til Sclerosehospitalerne, der årligt ud-
gør 77,7 mio. kr. Hvorvidt der vil blive afsat midler til en merbevilling fra 2023, af-
hænger af de politiske prioriteringer i de kommende forhandlinger om finansloven
for 2023.

                                          Med venlig hilsen

                         Magnus Heunicke / Siw Anna Wernberg
