                                                                                                   Skatteudvalget 2021-22
                                                                                                                       Offentligt

                                                                                    12. september 2022
                                                                                    J.nr. 2022 - 7138

Til Folketingets Lovsekretariat

Hermed sendes svar på spørgsmål S 1228 af 1. september 2022, indleveret af Michael
Aastrup Jensen (V).

Jeppe Bruus

             / Mette Kildegaard Graversen
Spørgsmål

Mener ministeren, at der er behov for en ændring af de afgiftsmæssige forhold omkring
pyrolysegas, der i princippet udnyttes til el- og varmefremstilling?

Svar

Regeringen har sammen med et bredt flertal i Folketinget nedsat ekspertgruppen for en
grøn skattereform, der skal se på fordele og ulemper ved bl.a. en CO2e-afgift og andre re-
guleringsformer til at nå 70 pct.-målet for landbruget.
Som en del af arbejdet ser ekspertgruppen på, hvordan fremtidens CO2e-regulering bedst
muligt kan understøtte indførelsen af nye ressourcebesparende teknologier for såvel indu-
stri som landbrug. En af de teknologier, som indgår heri, er pyrolyse.
På baggrund af ekspertgruppens endelige rapport skal vi tage stilling til, hvordan fremti-
dens regulering af CO2e indrettes.
Det bemærkes dog, at der i dag betales energiafgift ved anvendelse af pyrolysegas til op-
varmning eller som motorbrændstof efter mineralolieafgiftsloven. Pyrolysegas baseret på
fossile brændsler er på lige vilkår med andre fossile brændsler CO2-afgiftspligtigt. I CO2-
afgiftsloven er der dog ikke fastsat satser for pyrolysegas. Det er forventningen, at der i
den kommende folketingssamling vil blive fremsat lovforslag om ændring af CO2-afgifts-
loven med henblik på bl.a. at lovgive om de manglende satser. Lovforslaget har været i
høring fra den 29. juni til den 18. august 2022, jf. forslag til lov om ændring af lov om af-
gift af naturgas og bygas m.v., lov om afgift af stenkul, brunkul og koks m.v., lov om af-
gift af mineralolieprodukter m.v., lov om afgift af bekæmpelsesmidler og forskellige andre
love.

                                                                                                                                                                                   Side 2 af 2
