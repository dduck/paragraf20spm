                                                                                                     Skatteudvalget 2021-22
                                                                                                                         Offentligt

                                                                                      22. august 2022
                                                                                      J.nr. 2022 - 6534

Til Folketingets Lovsekretariat

Hermed sendes svar på spørgsmål S 1144 af 12. august 2022, indleveret af Morten Mes-
serschmidt (DF).

Jeppe Bruus

             / Jeanette Rose Hansen
Spørgsmål

Vil ministeren fremsætte forslag om, at der skal pålægges moms på undervisning i fitness-
centre, eller vil ministeren arbejde for, at undervisning i legemsøvelser fortsat skal være
undtaget fra at blive belagt med moms?

Svar

Den nuværende momsfritagelse for undervisning i legemsøvelser gælder for den del af de
ydelser, som udbydes af fitnesscentre, hvor der er tale om undervisning, fx holdundervis-
ning i yoga. Almindelig træning er derimod momspligtig.
Momsfritagelsen er baseret på fælles EU-momsregler i momsdirektivet, og den danske
lovgivning og fortolkning af momsfritagelsen skal derfor til enhver tid være i overens-
stemmelse med såvel momsdirektivet som EU-Domstolens praksis. Danmark er med an-
dre ord forpligtet til at sikre, at fortolkningen og administrationen af de danske momsreg-
ler overholder EU-lovgivningen og praksis fra EU-Domstolen.
Det er derfor ikke et nationalt anliggende, hvordan momsfritagelsen for undervisning skal
fortolkes, og det er derfor heller ikke muligt at lovgive om, at fitnesscentre skal være
momsfritaget.
Skattestyrelsen har på baggrund af flere domme fra EU-Domstolen vurderet, at der er be-
hov for en ændring af dansk praksis i forhold til momsfritagelsen for undervisning i
momsdirektivet, herunder undervisning i legemsøvelser. Skattestyrelsen har derfor inden
sommerferien sendt fire udkast til styresignaler i offentlig høring, hvor praksis på området
for undervisning ændres. Når høringsfristen er udløbet, vil Skattestyrelsen vurdere, om
høringssvarene giver anledning til justeringer af styresignalerne, inden de bliver endelige.

                                                                                                                                                                                   Side 2 af 2
