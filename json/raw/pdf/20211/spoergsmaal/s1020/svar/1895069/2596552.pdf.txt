Folketingets Lovsekretariat                                                                          Miljø- og Fødevareudvalget 2021-22
Christiansborg                                                                                                                            Offentligt
1240 København K
                                                                                                 J.nr. 2022-6845
                                                                                                 Den 15. juni 2022

Miljøministerens besvarelse af spørgsmål nr. S 1020 stillet den 7. juni 2022 af Anni Matthiesen
(V).

Spørgsmål nr. S 1020
”Er ministeren enig med professor Hans-Jørgen Albrechtsen, der leder sektionen for
vandteknologi på Danmarks Tekniske Universitet, i, at det er »skræmmende«, at der kan være
PFAS på 15.000 lokaliteter, som Danske Regioner vurderer?”

Svar
Jeg tager sagen om PFAS-forureninger alvorlig. Der skal ikke være nogen, der går rundt og bliver
syge af PFAS-forurening i Danmark. Det er vigtigt, at vi finder ud af, hvilke områder der kan være
forurenede med PFAS, og om der kan være en sundhedsfare.

Alle de myndigheder, der kan være relevante, er i fuld gang med at afdække forureningerne af
PFAS i Danmark. Lige nu er jeg bekymret over det billede, der tegner sig, men vi kender ikke det
samlede omfang endnu.

Vi skal ikke bare kigge på den forurening, som er sket, vi skal også kigge på fremtiden. Og i EU-
regi er et forbud mod alle PFAS-stoffer i brandslukningsskum på vej. Danmark arbejder også
sammen med en række andre lande i EU om et forslag om forbud af alle ikke-samfundskritiske
anvendelser af PFAS i EU. For der skal ikke være den slags forurening.

For at forbedre de fremtidige muligheder for at håndtere konstateret jordforurening med PFAS-
stoffer, har regeringen har sammen med aftalepartierne afsat 3 mio. kr. på finansloven for 2022
til udvikling og afprøvning af teknologier til oprensning af forurening med PFAS i 2022.

Lea Wermelin                 /  Nina Porst

Miljøministeriet • Slotsholmsgade 12 • 1216 København K
Tlf. 38 14 21 42 • Fax 33 14 50 42 • CVR 12854358 • EAN 5798000862005 • mim@mim.dk • www.mim.dk
