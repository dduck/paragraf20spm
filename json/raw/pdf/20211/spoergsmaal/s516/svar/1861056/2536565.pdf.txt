                                                                                                   Sundhedsudvalget 2021-22

                                                                                                   Holbergsgade 6       Offentligt
                                                                                                   DK-1057 København K

                                                                                                   T +45 7226 9000
                                                                                                   F +45 7226 9001
                                                                                                   M sum@sum.dk
                                                                                                   W sum.dk

       Folketingets Lovsekretariat                                                                 Dato: 01-03-2022
                                                                                                   Enhed: NAERSOM
                                                                                                   Sagsbeh.: DEPAUW
                                                                                                   Sagsnr.: 2203066
                                                                                                   Dok. nr.: 2147542

       Medlem af Folketinget Mette Hjermind Dencker (DF) har den 21. februar 2022 stillet
       følgende spørgsmål nr. S 516 til sundhedsministeren, som hermed besvares.

       Spørgsmål S 516:
       ”Vil ministeren redegøre for, om regeringen mener, at der er en sammenhæng mel-
       lem tandsundhed og almen sundhed, og vil ministeren indtænke tandlægerne i rege-
       ringens kommende udspil til en sundhedsreform?”

       Begrundelse
       Der henvises til artiklen i www.avisendanmark.dk af 5. februar 2022: »Først fik John
       konstateret alvorlig tandsygdom og så blev han diabetiker – nu slår tandlæger alarm«

       Svar:
       Det er velbelyst, at der er en sammenhæng mellem tandsundhed og almen sundhed,
       ligesom tandsygdomme er forbundet med både sociale og psykologiske problemstil-
       linger. Derfor er regeringen også optaget af at forbedre tandsundheden.

       Med finanslovsaftalen for 2020 blev det aftalt at indføre et helt nyt og gratis tandple-
       jetilbud til nogle af de mest udsatte borgere i samfundet (socialtandplejen), og med
       finanslovsaftalen for 2022 blev det aftalt at indføre gratis tandpleje for unge fra 18 til
       og med 21 år.

. / .  For det videre arbejde med en ny model for voksentandplejen kan jeg henvise til min

       samtidige besvarelse af spørgsmål S 514.

                                    Med venlig hilsen

       Magnus Heunicke / Allan Uygur Wessel
