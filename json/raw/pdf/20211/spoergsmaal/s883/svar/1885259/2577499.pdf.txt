Folketingets Lovsekretariat                                                                     Social- og Ældreudvalget 2021-22
                                                                                                                                 Offentligt

                                                                                 Holmens Kanal 22
                                                                                 1060 København K
                                                                                 Telefon 33 92 93 00
                                                                                 sm@sm.dk
                                                                                 www.sm.dk

Sagsnr.      Medlem af Folketinget Karina Adsbøl (UFG) har d. 10. maj 2022 stillet følgende
2022 - 2803  spørgsmål nr. S 883 til social- og ældreministeren, som hermed besvares.

Doknr.       Spørgsmål nr. S 883:
570524       ”Mener ministeren, at det er acceptabelt, at Ankestyrelsen er 8 måneder om at
             behandle en klage over et afslag på bostøtte efter § 85 i serviceloven til en
Dato         borger, som er vurderet at være i målgruppen, og mener ministeren, det er
18-05-2022   rimeligt, at borgeren i den lange ventetid så står uden den fornødne hjælp?”

             Svar:
             Jeg mener ikke, at det er rimeligt eller acceptabelt, hvis en borger skal vente i
             meget lang tid på at få behandlet en klagesag i Ankestyrelsen.

             Til brug for besvarelsen af spørgsmålet har jeg indhentet bidrag fra
             Ankestyrelsen, som oplyser følgende:

             ”Ankestyrelsen kan herom oplyse, at den gennemsnitlige sagsbehandlingstid
             for sager om bostøtte efter servicelovens § 85 gennem de seneste år har
             udviklet sig således:

             Tabel 1
             Sagsbehandlingstid i uger på realitetsbehandlede sager efter servicelovens § 85 om
             socialpædagogisk bistand

                                        2018  2019                   2020  2021  1. kvartal 2022
                                                                           13,3                20,0
             Sagsbehandlingstid i uger  14,0  18,4                   24,3   274                  70

             Afgjorte sager             326   319                    322

             Kilde: Ankestyrelsens sagsbehandlingssystem 11.05.2022

             Generelt bestræber Ankestyrelsen sig på at behandle indkomne klager så
             hurtigt som muligt. En konkret sagsbehandlingstid på otte måneder er længere
             end gennemsnittet, og generelt kan borgere, som det fremgår, forvente en
             noget kortere sagsbehandlingstid.

             Det skal dog bemærkes, at en længere sagsbehandlingstid kan skyldes en
             række forskellige forhold, fx at det har været nødvendigt at indhente yderligere
             oplysninger, eller at sagen rejser vanskelige juridiske problemstillinger.”

                                                                                                     1
Jeg kan henholde mig til Ankestyrelsens svar.
Med venlig hilsen
Astrid Krag

                                                                                                                                  2
