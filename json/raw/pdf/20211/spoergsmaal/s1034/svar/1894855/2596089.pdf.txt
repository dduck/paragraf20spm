Folketingets Lovsekretariat                                                                Miljø- og Fødevareudvalget 2021-22
Christiansborg                                                                                                                  Offentligt
1240 København K
                                                                                       Den 19. juni 2022

Hermed sendes besvarelse af spørgsmål nr. S 1034, som medlem af Folketinget Karina Adsbøl
(UFG) har stillet til ministeren for fødevarer, landbrug og fiskeri den 13. juni 2022.

Spørgsmål nr. S 1034 fra medlem af Folketinget Karina Adsbøl (UFG)
”Finder ministeren det problematisk, at rewildingheste som ikke er trænet i at være i menneskers
hænder, dermed ikke kan modtage den nødvendige hovpleje og behandling af en beslagsmed?”

Svar
Heste, der lever delvist vildt, og som ikke er oplært til at blive håndteret af mennesker, kan modtage
hovpleje og -behandling, hvis de har behov herfor. Det er den ansvarlige for dyreholdet, som skal
vurdere, om der er behov for behandling, herunder om hesten eventuelt bør fjernes fra arealet for
at blive behandlet, eller om hesten skal aflives. Ligesom det kan være tilfældet for andre heste, vil
behandling indebære, at hesten bedøves.

                 Rasmus Prehn
                                                       /
                                                                            Paolo Drostby

Ministeriet for Fødevarer, Landbrug og Fiskeri • Slotsholmsgade 12 • 1216 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
