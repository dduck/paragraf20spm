                                                                        Transportudvalget 2021-22
                                                                                                Offentligt

                                                                        Transportministeren

Lovsekretariatet                                                        10. juni 2022
Folketinget                                                             2022-3636

                                                                        Frederiksholms Kanal 27 F
                                                                        1220 København K

                                                                        Telefon 41 71 27 00

Folketingsmedlem Mai Mercado (KF) har den 1. juni 2022 stillet
mig følgende spørgsmål, som jeg hermed skal besvare.

Spørgsmål nr. 998:

Mener ministeren ikke, at det vil have negative konsekvenser for
trafikken i Odense, at der opføres et stort statsligt kontorknude-
punkt uden et tilstrækkeligt antal tilhørende parkeringspladser?

Svar:

Bygningsstyrelsen har oplyst mig, at deres dialog med Odense
Kommune har omfattet forskellige emner vedrørende trafikale for-
hold i området. Det gælder bl.a. kørsel til, fra og på selve matriklen
samt antallet af parkeringspladser i kælder. Antallet af parkerings-
pladser er fastlagt med henblik på at skabe attraktive friarealer og
understøtte kommunens vision om, at Lerchesgade omdisponeres
til byrum for bløde trafikanter, jf. lokalplansforslaget. Det forven-
tes at have den positive effekt, at det reducerer biltrafikmængden i
området.

Projektet skal understøtte den overordnede trafikstrategi for
Odense Kommune, som bl.a. handler om øget anvendelse af offent-
lig transport, at fastholde og forstærke de grønne elementer i land-
skabsbearbejdningen, at udearealer er attraktive som opholdsarea-
ler for besøgende og personale samt at understøtte den bæredyg-
tige og grønne udvikling.

Med venlig hilsen

Trine Bramsen
