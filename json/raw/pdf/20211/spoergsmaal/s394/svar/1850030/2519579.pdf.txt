Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.     Medlem af Folketinget Mette Abildgaard (KF) har d. 18. januar 2022 stillet føl-
2022 - 329  gende spørgsmål nr. S 397 til social- og ældreministeren, som hermed besva-
            res.
Doknr.
521012      Spørgsmål nr. S 397:
            Er det ministerens opfattelse, at der er behov for at afsætte ekstra midler til om-
Dato        rådet således, at initiativerne i den nuværende »Handlingsplan til at forebygge
27-01-2022  og håndtere udadreagerende adfærd i ældreplejen«, Sundhedsstyrelsen 2019,
            kan fortsætte udover 2022?

            Svar:
            Vi skal kunne være trygge ved vores ældrepleje i Danmark, både som borgere
            og medarbejdere. Derfor er det vigtigt, at medarbejderne har den rette viden
            om og forståelse for sårbare borgeres adfærd, og at de arbejder fagligt med at
            øge borgerens trivsel. Derfor er det også vigtigt, at vi fortsat har fokus på at
            styrke kvaliteten og fagligheden i ældreplejen, så de ældre og mennesker med
            demens kan føle sig trygge ved den hjælp og omsorg, de modtager.

            Fra regeringens side har vi allerede iværksat en række tiltag, der samlet set
            skal løfte kvaliteten og fagligheden i ældreplejen og bidrage til en styrket ind-
            sats for mennesker med demens.

            Da ansvaret for ældreplejen ligger i kommunerne, har denne regering valgt at
            kompensere kommunerne for udgifter-ne, der følger af den demografiske ud-
            vikling, og herunder at der kommer flere ældre. Med de seneste tre års økono-
            miaftaler har vi derfor tilført 4,6 mia. kr. til kommunerne. Hermed har regerin-
            gen med sine tre første aftaler om kommu-nernes økonomi samlet løftet ram-
            men til velfærd mere end i de ti se-neste økonomiaftaler forud for, at regerin-
            gen tiltrådte. Regeringen har altså prioriteret at afsætte midler til ældreområdet
            gennem økonomiaftalen, så pen-gene kan komme ud og gøre gavn i den kom-
            munale ældrepleje. Dertil kom-mer, at kommunerne budgetterer med 1,8 mia.
            kr. mere på ældreområdet i 2022 end i 2021.

            Med finansloven for 2021 har vi blandt andet sammen med finanslovspartierne
            afsat i alt 1,8 mia. kr. over fire år og 0,5 mia. kr. årligt og varigt fremover til flere
            ansatte i ældreplejen og til at løfte flere fra ufaglært til faglært. Samtidig har vi
            afsat 41,7 mio. kr. til en ansøgningspulje til at styrke et demensvenligt sam-
            fund.

                                                                                                                                              1
Med aftalen om udmøntning af reserven til foranstaltninger på social-, sund-
heds- og arbejdsmarkedsområdet for 2020-2023 har vi desuden afsat midler til
at styrke kvalitet og kompetencer på demensområdet. Mere konkret har vi afsat
244,4 mio. kr. til at videreføre 12 indsatser på demensområdet, hvoraf flere af
initiativerne er målrettet kompetenceløft af medarbejdere i ældreplejen.

Der er desuden over de seneste år iværksat en række initiativer på demensom-
rådet. Eksempelvis er Sundhedsstyrelsen i gang med at etablere en ny specia-
liseringsvej for SOSU-assistenter inden for demens, der bl.a. skal bidrage til, at
medarbejdere på plejecentre og i plejeboliger får udvidede kompetencer og vi-
den inden for bl.a. demens, samt styrkede metoder til forebyggelse og nedbrin-
gelse af magtanvendelse.

Herudover er der i regi af Sundhedsstyrelsens ”Handlingsplan til at forebygge
og håndtere udadreagerende adfærd i ældreplejen” udviklet kompetenceudvik-
lingsforløb for medarbejdere og ledere inden for demens, bl.a. i form af et soci-
alfagligt diplommodul i demens. Desuden tilbyder Sundhedsstyrelsen fra efter-
året 2021 og frem til og med 2024 bl.a. implementerings- og læringsforløb, der
skal understøtte ledere og medarbejdere i ældreplejen i at anvende Sundheds-
styrelsens anbefalinger til at forebygge, håndtere og lære af voldsomme episo-
der og udadreagerende adfærd, til en del af hverdagen ude i ældreplejen i lan-
dets kommuner.

Selvom handlingsplanen har bevillingsudløb med udgangen af 2022, så vil der
fortsat være flere igangværende initiativer i regi af handlingsplanen, der har
virkning efter 2022, bl.a. Sundhedsstyrelsens implementerings- og læringsfor-
løb. Sammen med det økonomiske løft i de seneste års økonomiaftaler og fi-
nanslovsaftaler er området allerede prioriteret yderligere end ved aftalen om
handlingsplanen. Regeringen vil fortsætte dette løft af kernevelfærden i kom-
munerne.

I forhold til demensindsatsen er det vigtigt at opretholde fokus på at styrke ind-
satsen ift. at forebygge og håndtere udadreagerende adfærd hos mennesker
med demens, og jeg mener derfor, at vi skal tage de gode erfaringer og viden
fra handlingsplanen med i de videre overvejelser omkring, hvordan vi fremad-
rettet kan understøtte indsatsen på demensområdet.

Med venlig hilsen
Astrid Krag

                                                                                                                                  2
