                                                                                  Miljø- og Fødevareudvalget 2021-22
                                                                                                                      Offentligt

Spørgsmål nr. S 1282
§ 20-spørgsmål til skriftlig besvarelse

Til:         Ministeren for fødevarer, landbrug og fiskeri
Dato:        15. september 2022
Stillet af:  Rasmus Nordqvist (SF)

Finder ministeren det tilfredsstillende, at Fødevarestyrelsen har givet et
havbrugsselskab tilladelse til at opbevare levende fisk i trafikhavnen i Grenå,
hvor der er ringe vandudskiftning, uden at vandkvaliteten og
forureningsgraden er undersøgt?
(Spm. nr. S 1282).

Begrundelse
Fødevarestyrelsen har givet havbrugsvirksomheden AquaPri A/S tilladelse til
hvert år i april at fortsætte med at udlægge netbure inderst i Grenå Havn til at
opbevare levende fisk, før de fragtes ud i havbrug. Efter det oplyste er
vandkvaliteten i havnen alene bedømt visuelt.

Svaret bedes sendt elektronisk til spørgeren på Rasmus.Nordqvist@ft.dk;
sfjahi@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
