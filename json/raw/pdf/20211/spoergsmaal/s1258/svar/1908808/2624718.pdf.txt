                                                                                      Beskæftigelsesudvalget 2021-22
                                                                                                                     Offentligt

Folketingets Lovsekretariat                                                           Beskæftigelsesministeriet
lov@ft.dk                                                                             Holmens Kanal 20
                                                                                      1060 København K
Maja Torp (V)
maja.torp@ft.dk                                                                       T +45 72 20 50 00
                                                                                      E bm@bm.dk
Folketingsmedlem Maja Torp (V) har den 9. september 2022 stillet følgende             www.bm.dk
spørgsmål nr. S 1258, som hermed besvares.
                                                                                      CVR 10172748
Spørgsmål nr. S 1258:
”Hvordan forholder ministeren sig til at sætte den kommunale beskæftigelsesind-       J.nr. 2022 - 7105
sats fri, som KL ønsker?”                                                             19. september 2022

Svar:
Med Aftale om kommunernes økonomi for 2023 (ØA23) blev regeringen og KL
enige om at udbrede de aftalte velfærdsaftaler på dagtilbuds-, folkeskole- og ældre-
området til også at omfatte fire kommuner på beskæftigelsesområdet. Regeringen
og KL er derfor enige om at frisætte den kommunale beskæftigelsesindsats.

Jeg antager på den baggrund, at spørgsmålet henviser til, at KL efterfølgende har
udtrykt ønske om, at de gerne ser, at velfærdsaftaler på beskæftigelsesområdet bli-
ver udbredt til flere end fire kommuner.

Beskæftigelsesområdet er kendetegnet ved at være meget komplekst, fordi der me-
get regulering og mange proceskrav. Det er derfor en ekstra stor udfordring for de
fire udvalgte kommuner at finde en ny model for beskæftigelsesindsatsen. Den skal
stadig have fokus på at hjælpe ledige godt og hurtigt videre i arbejde, samtidig med
at der stadig er tid til en værdig behandling af de målgrupper, som er længere fra
arbejdsmarkedet. Det er nyt land, og de fire kommuner skal vise vejen.

På grund af velfærdsaftalernes omfang af frihed og beskæftigelsesområdets kom-
pleksitet, skal der være tid til, at KL og Beskæftigelsesministeriet kan yde faglig
sparring til de udpegede velfærdskommuner. Det taler for at starte i en lidt mindre
skala.

Som du ved, blev regeringen og KL med Aftale om kommunernes økonomi for
2023 (ØA23) enige om at udbrede de eksisterende velfærdsaftaler på dagtilbuds-,
folkeskole- og ældreområdet til alle landets kommuner. Udbredelsen bygger på er-
faringer fra igangværende velfærdsaftaler med syv kommuner, hhv. to kommuner
på dagtilbudsområdet, to kommuner på folkeskoleområdet og tre kommuner på
ældreområdet. Der startede man altså også i mindre skala.
Jeg har foreslået partierne, som jeg skal forhandle velfærdsaftaler på beskæftigel-
sesområdet med, at vi følger det tæt. Og jeg vil ikke afvise, at det på sigt kan blive
relevant at udbrede forsøget med velfærdsaftaler på beskæftigelsesområdet til flere
end fire kommuner.
Venlig hilsen
Peter Hummelgaard
Beskæftigelsesminister

                                                                                                   2
