                                                                                Social- og Ældreudvalget 2021-22
                                                                                                                 Offentligt

Spørgsmål nr. S 1092
§ 20-spørgsmål til skriftlig besvarelse

Til:         28. juni 2022
Dato:        Hans Andersen (V)
Stillet af:

Anerkender ministeren, at der tegnes et uklart billede om regeringens
holdning til at indføre en børnefattigdomsgrænse, når man på det ene
tidspunkt gerne vi indføre en fattigdomsgrænse, mens man på et andet
tidspunkt ikke vil definere en grænse?
(Spm. nr. S 1092).

Begrundelse
Der henvises til, at Socialdemokratiets socialordfører, Camilla Fabricius,
svarede følgende til Dagbladet Information i artiklen »Socialdemokratiet: Det
er forsimplet bare at kalde folk fattige ud fra et tal« bragt den 13. november
2019, da hun bliver spurgt ind til, om der lever 65.000 børn i fattigdom i
Danmark: »Det mener jeg, er en forkert præmis. For hvis jeg siger ja, så vil
jeg dermed konkludere, at Arbejderbevægelsens Erhvervsråd har ret. Og vi
vil gerne ind og diskutere nogle grundværdier. Hvad er det, børn kommer af.
Hvad er det for rettigheder og muligheder, de har. Så det handler ikke om at
definere et tal, men hvad det er for et udgangspunkt, man har for at kunne
klare sig i Danmark«.

Svaret bedes sendt elektronisk til spørgeren på Hans.Andersen@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
