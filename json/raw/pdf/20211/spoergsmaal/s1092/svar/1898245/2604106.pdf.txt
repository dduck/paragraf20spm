Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.      Medlem af Folketinget Hans Andersen (V) har d. 28. juni 2022 stillet følgende
2022 - 3824  spørgsmål nr. S 1092 til social- og ældreministeren, som hermed besvares.

Doknr.       Spørgsmål nr. S 1092:
590464       ”Anerkender ministeren, at der tegnes et uklart billede om regeringens holdning
             til at indføre en børnefattigdomsgrænse, når man på det ene tidspunkt gerne vi
Dato         indføre en fattigdomsgrænse, mens man på et andet tidspunkt ikke vil definere
01-07-2022   en grænse?

             Der henvises til, at Socialdemokratiets socialordfører, Camilla Fabricius, sva-
             rede følgende til Dagbladet Information i artiklen »Socialdemokratiet: Det er for-
             simplet bare at kalde folk fattige ud fra et tal« bragt den 13. november 2019, da
             hun bliver spurgt ind til, om der lever 65.000 børn i fattigdom i Danmark: »Det
             mener jeg, er en forkert præmis. For hvis jeg siger ja, så vil jeg dermed konklu-
             dere, at Arbejderbevægelsens Erhvervsråd har ret. Og vi vil gerne ind og disku-
             tere nogle grundværdier. Hvad er det, børn kommer af. Hvad er det for rettighe-
             der og muligheder, de har. Så det handler ikke om at definere et tal, men hvad
             det er for et udgangspunkt, man har for at kunne klare sig i Danmark«.”

             Svar:
             Nej. Regeringen har hele tiden ville indføre en fattigdomsgrænse, så udviklin-
             gen kan følges. For problemerne forsvinder jo ikke af, at vi holder op med at
             måle dem, sådan som den tidligere borgerlige regering gjorde. Men det betyder
             omvendt ikke, at regeringen anerkender alle mulige uofficielle fattigdomsgræn-
             ser.

             Derfor er vi også nødt til at have en grundlæggende diskussion om, hvad der er
             ret og rimeligt, og hvornår man reelt er fattig i Danmark. Her er det vigtigste for
             os, at vores børn kan vokse op under trygge og rimelige vilkår og have mulig-
             hed for at være en aktiv del af fællesskabet. Og her er jeg glad for, at vi blandt
             andet med aftalen om Børnene Først får hjulpet udsatte børn og familier tidli-
             gere og bedre end i dag, og at vi netop har aftalt et ny kontanthjælpssystem,
             der i høj grad må siges at være børnenes kontanthjælpsreform.

             Med venlig hilsen

             Astrid Krag

                                                                                                                                               1
