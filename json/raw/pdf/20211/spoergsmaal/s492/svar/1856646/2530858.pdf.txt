Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.     Medlem af Folketinget Marlene Ambo-Rasmussen (V) har d. 10. februar 2022
2022 - 925  stillet følgende spørgsmål nr. S 492 til social- og ældreministeren, som hermed
            besvares.
Doknr.
530092      Spørgsmål nr. S 492:
            ”Anerkender ministeren i lyset af forældreansvarslovens § 1, hvoraf følger, at
Dato        »[i] alle forhold, som er omfattet af denne lov, skal hensynet til barnets bedste
18-02-2022  og barnets ret til trivsel og beskyttelse komme i første række«, at dette ikke
            er tilfældet, når voldsramte børn og unge skal have samtykke fra de
            voldsudøvende forældre for at opholde sig på et børne-ungekrisecenter?”

            Svar:
            Det er helt centralt, at hensynet til barnets bedste og barnets ret til trivsel og
            beskyttelse kommer i første række, og børn og unge, som oplever
            omsorgssvigt og vold i hjemmet, må aldrig være overladt til sig. Derfor kan
            kommunerne sætte ind med akut hjælp, når der er brug for det, og altså også i
            situationer, hvor børn udsættes for vold i hjemmet, for børn skal ikke tilbage til
            volden.

            Kommunerne har således som myndighed ansvaret for at tilbyde hjælp og
            støtte til mindreårige børn og unge, der oplever omsorgssvigt og vold i
            hjemmet. Da kommunerne er forpligtet til at gribe ind, har kommunerne også
            en helt særlig adgang til at iværksætte nødvendige foranstaltninger uden
            samtykke fra forældrene. Dette skal de, når der en åbenbar risiko for, at
            barnets eller den unges sundhed eller udvikling lider alvorlig skade, fx i en
            situation hvor forældrene udøver vold. Kommunerne kan derfor døgnet rundt
            træffe foreløbig afgørelse for mindreårige børn og unge om anbringelse uden
            for hjemmet uden samtykke fra forældrene.

            Ankestyrelsen har som myndighed ligeledes en mulighed for af egen drift at
            træffe foreløbige afgørelser om bl.a. anbringelse uden samtykke, hvis der er
            behov herfor, og kommunen ikke træffer de fornødne afgørelser.

            Forsøgsordningen med Joannahuset er som landets første ungekrisecenter et
            nybrud, og her kan unge i forskellige former for krisehenvende sig.
            Joannahuset kan både være en udstrakt hånd til de unge og kan samtidig
            hjælpe med at bygge bro til de myndigheder, der har kompetence til at træffe
            afgørelser, evt. uden forældrenes samtykke, nemlig kommunen og
            Ankestyrelsen, og støtte den unge i denne dialog, så den unge kan få den
            hjælp, der er brug for.

                                                                                                                                              1
Uanset hvad, må børn og unge, som oplever omsorgssvigt og vold i hjemmet,
aldrig være overladt til sig selv eller stå alene med deres problemer. Børn og
unge i krise skal altid kunne finde tryghed og sikkerhed. Derfor har jeg haft en
dialog med ordførerne bag Børnene Først om forsøgsordningen med børne-
ungekrisecenteret, og vi ser nærmere på mulige løsninger.
Med venlig hilsen
Astrid Krag

                                                                                                                                  2
