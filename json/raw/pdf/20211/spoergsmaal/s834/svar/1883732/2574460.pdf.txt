                                          Det Udenrigspolitiske Nævn, Udenrigsudvalget 2021-22
                                                                                                        Offentligt

Udenrigsministeriet

Folketingets Lovsekretariat                     Asiatisk Plads 2
                                                DK-1448 København K
Bilag  Sag/ID Nr.            Enhed              Telefon +45 33 92 00 00
                                                Telefax +45 32 54 05 33
       2022 - 16844          EUN                E-mail: um@um.dk
                                                http://www.um.dk

                                                Dato

                                                12. maj 2022

       Svar på § 20-spørgsmål nr. S 834 stillet den 4. maj 2022 af
       Michael Aastrup Jensen (V) til udenrigsministeren.

       Spørgsmål
       Vil udenrigsministeren – hvis Københavns Kommune ikke vil omdøbe
       Kristianiagade til Ukrainegade – tage initiativ til at få omdøbt gaden til
       Ukrainegade?

       Svar
       Fastsættelse af vejnavne er et kommunalt anliggende. Det fremgår således
       af adresseloven (der hører under Klima-, Energi- og
       Forsyningsministeriet), at ”Kommunalbestyrelsen er adressemyndighed
       og fastsætter alle vejnavne og adresser samt supplerende bynavne i
       kommunen i overensstemmelse med reglerne i denne lov og regler udstedt
       i medfør heraf.”

       På den baggrund er det op til Københavns Kommune at tage politisk
       stilling til, om man ønsker at gå videre med at søge en vej navngivet efter
       Ukraine. Som jeg tidligere har tilkendegivet, ser jeg selv positivt på alle
       tiltag, der udtrykker den store og folkelige støtte, som Danmark løbende
       og fortsat vil udvise over for Ukraine.

                             Med venlig hilsen

                             Jeppe Kofod
