                                                                                           Sundhedsudvalget 2021-22

                                                                                           Holbergsgade 6       Offentligt
                                                                                           DK-1057 København K

                                                                                           T +45 7226 9000
                                                                                           F +45 7226 9001
                                                                                           M sum@sum.dk
                                                                                           W sum.dk

Folketingets Lovsekretariat                                                                Dato: 29-06-2022
                                                                                           Enhed: FOST
                                                                                           Sagsbeh.: DEPMNEN
                                                                                           Sagsnr.: 2208690
                                                                                           Dok. nr.: 2312556

Medlem af Folketinget Lars Boje Mathiesen (NB) har den 21. juni 2022 stillet følgende
spørgsmål nr. S 1058 til sundhedsministeren, som hermed besvares.

Spørgsmål S 1058:
”Henset til, at ministeren svar på § 20-spørgsmål nr. S 654 viser, at et »generations-
forbud« ikke var muligt inden for gældende EU-regler i den form, det blev fremlagt,
hvorfor valgte ministeren så at præsentere forbuddet i den form, som han gjorde og
hvilke overvejelser gør ministeren sig nu i forhold til et muligt generationsforbud?”

Svar:
Det er regeringens ambition at opnå en 100 pct. nikotinfri fremtid, og vi er klar til at
gå langt for at sikre, at ingen børn født i og efter 2010 starter med at ryge eller bruge
andre nikotinprodukter. Men som jeg tidligere også har gjort opmærksom på, er det
ikke en let opgave, og der eksisterer ikke en standardmodel for, hvordan vi skal gribe
det an. Dette og mulighederne for at opnå en nikotinfri fremtid drøftes blandt andet i
de igangværende forhandlinger om forebyggelse.

Inden for tobaksvaredirektivets nuværende regler er det muligt for medlemsstater at
indføre aldersgrænser for salg af tobaksvarer til børn og unge. Det er Sundhedsmini-
steriets umiddelbare vurdering, at den nuværende danske aldersgrænse på 18 år for
salg af tobak kan hæves til eksempelvis 25 år. Det vil eksempelvis kunne ske ved grad-
vist at hæve aldersgrænsen fra 2028, hvor børn født i 2010 er 18 år, og frem mod
2035, således at aldersgrænsen for salg af tobak til børn og unge født i 2010 eller se-
nere vil være 25 år.

Vi forventer, at EU-Kommissionen inden udgangen af 2024 vil præsentere et udkast
til et revideret tobaksvaredirektiv. Det er her regeringens klare mål at arbejde for, at
medlemsstater skal have mulighed for at indføre yderligere lovgivning på området,
end tobaksvaredirektivet i dag giver mulighed for – herunder at muliggøre et totalfor-
bud mod salg af tobak.

Jeg kan hertil bemærke, at Sundhedsministeriet er i dialog med EU-Kommissionen om
den kommende revision af tobaksvaredirektivet.

                                          Med venlig hilsen

                    Magnus Heunicke / Mette Nygaard Enevoldsen
