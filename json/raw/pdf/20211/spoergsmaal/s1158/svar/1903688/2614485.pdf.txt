                             Social- og Ældreudvalget, Erhvervsudvalget 2021-22
                                                                                       Offentligt

Folketingets Lovsekretariat                                                     ERHVERVSMINISTEREN

                                                                                26. august 2022

Besvarelse af spørgsmål nr. S 1157 stillet af Morten Messerschmidt              ERHVERVSMINISTERIET
(DF) den 18. august 2022.
                                                                                Slotsholmsgade 10-12
Spørgsmål 1157:                                                                 1216 København K
Hvad mener ministeren om Torben Andersen, Svend Erik Hougaard Jensen
og Jesper Rangvid ide om, at det skal være nemmere for danske boligejere        Tlf.  33 92 33 50
at leve af deres friværdi, når de pensioneres?
                                                                                Fax. 33 12 37 78
Svar:
Jeg er ikke bekendt med, at Torben Andersen, Svend-Erik Hougaard Jensen         CVR-nr. 10092485
og Jesper Rangvid har stillet et konkret forslag til at gøre det nemmere for
pensionister at belåne friværdi.                                                EAN nr. 5798000026001

Jeg mener, at seniorer skal have gode lånemuligheder og mulighed for at         em@em.dk
belåne en del af den friværdi, de måtte have opsparet i en bolig.
                                                                                www.em.dk
I forhold til rammerne for seniorers låntagning tages der allerede i dag en
række hensyn i forhold til lån med nedsparingsformål.

For det første fraviger man ved lån med nedsparingsformål den i øvrigt
gældende retningslinje om, at låntager skal have økonomi til at servicere et
lån med afdrag for at kunne optage afdragsfrie lån, så længe belåningsgra-
den er under 60 pct.

For det andet er lån med nedsparingsformål med en belåningsgrad under
60 pct. ikke omfattet af retningslinjerne fra januar 2018 for boliglån i hus-
stande med høj gæld.

Data peger desuden på, at ældre generelt har god adgang til at låne. Tal fra
Nationalbankens viser, at ældre står for en betydelig del af den tillægsbelå-
ning, der ydes. Finanstilsynets tal viser desuden, at udlån til ældre i højere
grad end til yngre ydes med afdragsfrihed. For ældre, som for alle andre
aldersgrupper, gælder, at de skal have økonomi til at optage et lån.

Med venlig hilsen

Simon Kollerup
