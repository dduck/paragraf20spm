                                                                                             Sundhedsudvalget 2021-22

                                                                                             Holbergsgade 6       Offentligt
                                                                                             DK-1057 København K

                                                                                             T +45 7226 9000
                                                                                             F +45 7226 9001
                                                                                             M sum@sum.dk
                                                                                             W sum.dk

Folketingets Lovsekretariat                                                                  Dato: 01-04-2022
                                                                                             Enhed: NAERSOM
                                                                                             Sagsbeh.: DEPAMBK
                                                                                             Sagsnr.: 2205039
                                                                                             Dok. nr.: 2194847

Medlem af Folketinget Marlene Ambo-Rasmussen (V) har den 24. marts 2022 stillet
følgende spørgsmål nr. S 624 til sundhedsministeren, som hermed besvares.

Spørgsmål S 624:
”Mener ministeren, at kommunerne tilbyder borgere, der lider af alvorlige skader, til-
strækkeligt genoptrænende indsatser?”

Svar:
Indledningsvist skal det understreges, at jeg forstår spørgsmålet som, at der spørges
til genoptrænende indsatser efter sundhedsloven, dvs. genoptræning med et læge-
fagligt behov efter, at borgere har været indlagt på sygehuset.

Når patienter har været indlagt på sygehuset og udskrives til fortsat genoptræning, er
det vigtigt, at patienten tilbydes den genoptræning og eventuelt rehabilitering, som
patienten har brug for. Det gælder i alle kommuner.

Efter sundhedsloven er regionerne forpligtet til at udarbejde en genoptræningsplan
til patienten, og kommunerne har herefter ansvaret for at tilbyde og udmønte selve
genoptræningen på baggrund af genoptræningsplanen. Genoptræningsplanen skal
sikre, at de sundhedspersoner, som har ansvaret for genoptræningsindsatsen, har
den nødvendige og fagligt relevante information af betydning for patientens genop-
trænings- og evt. rehabiliteringsforløb. Genoptræningsplanen skal også angive pati-
entens behov for genoptræningsniveau, hvilket kommunerne ikke kan tilsidesætte i
forbindelse med tilrettelæggelse af genoptræningen.

Jeg er ikke bekendt med eksisterende opgørelser over kvaliteten af genoptrænende
indsatser i kommunerne, som borgere med alvorlige skader får i kommunerne efter
udskrivning fra sygehuset. I 2017 lavede Sundhedsstyrelsen et servicetjek af genop-
trænings- og rehabiliteringsindsatserne til mennesker med hjerneskade. Det har bl.a.
medført, at Sundhedsstyrelsen i september 2020 har udgivet nye anbefalinger til for-
løb for voksne med erhvervet hjerneskade. Anbefalingerne er formidlet bredt, herun-
der til kommunerne, og målet er, at borgerne får den hjælp, de har brug for, uanset
hvor de bor i landet.

Til sidst vil jeg fremhæve, at det er muligt at klage til Styrelsen for Patientklager, hvis
en patient ikke har fået tilbudt den genoptræning, som patienten mener at have brug
for, eller hvis patienten er utilfreds med den genoptræning, vedkommende har fået.

                                          Med venlig hilsen

                   Magnus Heunicke / Amalie Bækgaard Kristiansen
