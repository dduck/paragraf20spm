                                                                                                       Offentligt

Folketingets Lovsekretariat            Stormgade 2-6
                                       1470 København K
                                       Telefon 72 28 24 00

Sagsnr.      Svar på spørgsmål stillet af Anni Matthiesen (V) den 1. juni 2022.
2022 - 3020
             Spørgsmål nr. S 996:
Doknr.       ”Mener ministeren, at det er rimeligt og logisk, at en ejendom, som tidligere har været
523547       anvendt til beboelse i perioden fra 1966-2011 og efterfølgende er overgået til erhvervs-
             ejendom, nu klassificeres som brandklasse 2 og dermed kræver en certificeret brand-
Dato         rådgiver, selv om der ikke er foretaget en eneste ændring på ejendommen, når ejeren
03-06-2022   af ejendommen ønsker, at den igen skal overgå til beboelse?”

             Svar:
             Byggeloven og regler udstedt i medfør heraf finder også anvendelse ved blandt andet
             væsentlige anvendelsesændringer af eksisterende bebyggelse, jf. byggelovens § 2, stk.
             1, litra c. En ændring i anvendelsen er væsentlig i byggelovens forstand, når den udlø-
             ser skærpede og ændrede byggetekniske krav.

             Væsentlige anvendelsesændringer er omfattet af krav om byggetilladelse, jf. byggelo-
             vens § 16, stk. 1. En ansøgning om byggetilladelse behandles af bygningsmyndigheden
             efter byggelovgivningens nugældende krav. Det bemærkes i den forbindelse, at der
             også kan være anden lovgivning, der skal iagttages, før der kan gives tilladelse til æn-
             dring i anvendelsen.

             Dette princip medvirker til at sikre, at bygninger udføres, indrettes og bruges, så de
             frembyder tilfredsstillende tryghed i brand-, sikkerheds- og sundhedsmæssig hen-
             seende, hvilket er blandt lovens hovedformål.

             Uden at have nærmere kendskab til den konkrete sag, der henvises til, mener jeg, at
             kravet om byggetilladelse ved en væsentlig ændret anvendelse er en gennemskuelig
             indretning af reglerne, som alle bygningsejere har mulighed for at gøre sig bekendt
             med inden, der vælges at søge om en væsentlig anvendelsesændring. Det er i øvrigt et
             krav, der har været gældende siden vedtagelsen af den såkaldte landsbyggelov i 1960,
             der er udgangspunktet for den nugældende byggelov.

             Med venlig hilsen
             Christian Rabjerg Madsen
