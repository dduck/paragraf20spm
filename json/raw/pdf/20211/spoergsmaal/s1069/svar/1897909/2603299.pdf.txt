Folketingets Lovsekretariat                                                                          Miljø- og Fødevareudvalget 2021-22
Christiansborg                                                                                                                            Offentligt
1240 København K
                                                                                                 J.nr. 2022-7537
                                                                                                 Den 30. juni 2022

Miljøministerens besvarelse af spørgsmål nr. S 1069 stillet den 23. juni 2022 af Anni Matthiesen
(V).

Spørgsmål nr. S 1069
”Mener ministeren, at Danmark bør følge USA’s eksempel og sænke grænseværdierne for PFAS i
drikkevandet til et markant lavere niveau end det, der siden 2020 har været gældende i
Danmark?”

Svar
Vi har i Danmark skærpet kvalitetskravet for PFAS fra 1. januar 2022, og så vidt, som det er
Miljøministeriet bekendt, så har Danmark nu et af verdens skrappeste krav til 4 PFAS-stoffer i
drikkevand med grænseværdier markant lavere end EU's krav til drikkevandet. USAs
miljøagentur (US-EPA) har fastsat meget lave værdier for foreløbige anbefalinger til 2 af PFAS-
stofferne, som Danmark har krav til nemlig PFOS og PFOA. Men US-EPAs værdier er foreløbige
anbefalinger og ikke krav, og de anbefalede værdier er, i henhold til Miljøministeriets kendskab
på nuværende tidspunkt, ikke målbare med almindelige analysemetoder.

Miljøstyrelsen er i gang med at undersøge, hvad der ligger til grund for US-EPAs kriterier for
PFOS og PFOA, som en forudsætning for en vurdering hos Miljøstyrelsen af, hvorvidt der er
grundlag for at sænke det danske kvalitetskrav.

Lea Wermelin                 /  Henrik Søren Larsen

Miljøministeriet • Slotsholmsgade 12 • 1216 København K
Tlf. 38 14 21 42 • Fax 33 14 50 42 • CVR 12854358 • EAN 5798000862005 • mim@mim.dk • www.mim.dk
