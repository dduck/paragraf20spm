                                                                                                                             Kulturudvalget 2021-22
                                                                                                                                                 Offentligt

                                                                                                                        Kulturministeren

Folketingets Lovsekretariat                                                                                             Kulturministeriet
Christiansborg                                                                                                          Nybrogade 2
1240 København K                                                                                                        1203 København K

                                                                                                                        Tlf  : 33 92 33 70

                                                                                                                        E-mail : kum@kum.dk

                                                                                                                        Web : www.kum.dk

                                                                                                         10. juni 2022

Folketingsmedlem Dennis Flydtkjær (DF) har den 1. juni 2022 stillet mig følgende
spørgsmål nr. 1000, som jeg hermed besvarer.

Spørgsmål:

Hvad er ministerens holdning til, at Det Kongelige Teater har besluttet at aflyse
forestillingen Othello, fordi balletdanserne ikke har ønsket at opføre en bestemt scene
med afrikansk stammedans, fordi scenen ifølge dem bygger på racistiske stereotyper?

Svar:

Jeg har forhørt mig om sagen hos Det Kongelige Teater, som oplyser følgende:

"Det er teatrets ledelse, ved den relevante kunstneriske chef balletmester Nikolaj Hübbe,
der ud fra en samlet vurdering har taget beslutning om at erstatte den planlagte ballet
”Othello” i sæson 2022/23 med en anden ballet af samme koreograf. Der har været
interne dialoger på teatret om det konkrete værk, men det er, som altid, teatrets
kunstneriske chefer, der tager beslutninger om repertoiret på teatret."

Jeg henholder mig til Det Kongelige Teaters svar, og som kulturminister blander jeg
mig ikke i teatrets tilrettelæggelse af repertoiret.

Ane Halsboe-Jørgensen

                                                                                                                        Dok. nr. 46834
