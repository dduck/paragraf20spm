                                                                                         Sundhedsudvalget 2021-22

                                                                                         Holbergsgade 6       Offentligt
                                                                                         DK-1057 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

Folketingets Lovsekretariat                                                              Dato: 11-08-2022
                                                                                         Enhed: SUNDJUR
                                                                                         Sagsbeh.: DEPLUEL
                                                                                         Sagsnr.: 2209863
                                                                                         Dok. nr.: 2354946

Medlem af Folketinget Per Larsen (KF) har den 3. august 2022 stillet følgende spørgs-
mål nr. S 1126 til sundhedsministeren, som hermed besvares.

Spørgsmål S 1126:
”Mener ministeren, at de nuværende regler for rekruttering af læger uden for EU er
for bureaukratiske og/eller forhindrer Danmark i at tiltrække den nødvendige ar-
bejdskraft til det danske sundhedsvæsen?”

Svar:
Jeg forstår spørgsmålet således, at det vedrører reglerne om autorisationsprocessen
for tredjelandsuddannede læger, der ønsker autorisation i Danmark.

Grundlæggende kan det siges, at reglerne om autorisation af tredjelandsuddannede
læger tjener til at sikre patientsikkerheden i Danmark.

Jeg mener også, at det skal undersøges, om autorisationsprocessen kan optimeres.

Jeg kan i den forbindelse oplyse, at man i ministeriet arbejder på initiativer, som kan
forbedre og smidiggøre autorisationsprocessen. Jeg har i den anledning bedt
Sundhedsministeriet om at nedsætte en arbejdsgruppe, som skal se på flere tiltag for
at optimere processen.

Arbejdet skal ses i sammenhæng med arbejdet i Kommissionen for robusthed i sund-
hedsvæsenet. Det fremgår af kommissoriet for arbejdet, at Kommissionen blandt an-
det skal se på mulighederne for bedre brug af udenlandsk arbejdskraft.

Der er endvidere tildelt ressourcer med henblik på at øge tempoet i Styrelsen for
Patientsikkerheds behandling af ansøgninger om dansk autorisation af tredjelands-
uddannede læger.

                                          Med venlig hilsen

                             Magnus Heunicke / Lucas Elkjær
