Folketingets Lovsekretariat                                                       Klima-, Energi- og Forsyningsudvalget 2021-22
Christiansborg                                                                                                                       Offentligt
1240 København K
                                                                                                 Ministeren
                                                                                                 Dato
                                                                                                 2. september 2022
                                                                                                 J nr.

Folketingsmedlem Hans Kristian Skiby (DD) har d. 25. august stillet mig følgende
spørgsmål S 1189, som jeg hermed skal besvare.

Spørgsmål nr. S 1189:
"Mener ministeren, at det er klimavenligt og socialt retfærdigt, at dem, der har
sænket deres forbrug i december 2021, risikerer ikke at være berettiget til at
modtage varmecheck på baggrund heraf, til trods for at deres årlige
energiregning er vokset voldsomt?"

Svar
Jeg har stor forståelse for, at nogle borgere er ærgerlige over ikke at få varme-
check, fordi de har sparet på elforbruget i december 2021. Grænsen er imidlertid
sat med henblik på, så godt som muligt, at ramme de borgere, som er i målgruppen
for de to politiske aftaler om en målrettet varmecheck.

I forbindelse med de politiske aftaler om varmechecken besluttede man at inklu-
dere de varmekilder, som var forbundet med de største varmeprisstigninger i fy-
ringssæsonen 2021-22. Udgangspunktet var at inkludere varmekilder med varme-
prisstigninger i samme størrelsesorden som gasfyrede boliger.

Derfor er der i loven fastlagt et minimum for elforbrugsgrænsen på 1500 kWh i de-
cember 2021 som et ekstra kriterium for at være berettiget, når det gælder boliger
med elbaseret varme.

Det betyder også at husstande i fx mindre boliger med varmepumpe eller lavt elfor-  Klima-, Energi- og
brug i øvrigt ikke opfylder minimumsgrænsen.                                        Forsyningsministeriet

Med venlig hilsen                                                                   Holmens Kanal 20
                                                                                    1060 København K
Dan Jørgensen
                                                                                    T: +45 3392 2800
                                                                                    E: kefm@kefm.dk

                                                                                    www.kefm.dk
                                                                                                   Side 1/1
