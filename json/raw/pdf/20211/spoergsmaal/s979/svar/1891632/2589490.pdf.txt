                                                                                       Beskæftigelsesudvalget 2021-22
                                                                                                                      Offentligt

Folketingets Lovsekretariat                                                            Beskæftigelsesministeriet
lov@ft.dk                                                                              Holmens Kanal 20
                                                                                       1060 København K
Morten Messerschmidt
Morten.Messerschmidt@ft.dk                                                             T +45 72 20 50 00
                                                                                       E bm@bm.dk
Folketingsmedlem Morten Messerschmidt (DF) har den 27. maj stillet følgende            www.bm.dk
spørgsmål nr. S 979, som hermed besvares.
                                                                                       CVR 10172748
Spørgsmål nr. S 979:
”Hvad vil ministeren gøre for at sikre, at kommunerne og KL tager ansvar for, at       J.nr. 2022 - 4428
sagerne i landets jobcentre behandles ordentligt, så folk ikke bliver kastebold i sy-  7. Juni 2022
stemet i årevis?”

Svar:

Det er kommunerne, som har ansvaret for at udmønte beskæftigelsespolitikken og
for at sikre, at flest muligt ledige kommer i arbejde. De har også ansvaret for, at
sagsbehandlingen foregår med værdighed og respekt for de mennesker, de er i be-
røring med.

Historierne om alvorligt syge borgere, der oplever at komme i klemme i jobcente-
ret, viser dog, at systemet ikke fungerer efter hensigten. Efter reglerne må der ikke
igangsættes aktiviteter over for en borger, som kan forværre borgerens helbred. Det
tager jeg meget alvorligt.

Derfor har jeg sendt et brev til alle landets borgmestre, hvor jeg understreger, at
kommunerne skal følge de gældende regler om hvilke hensyn, der skal tages til
mennesker som er ramt af sygdom. Der er samtidig udsendt et bilag, som opridser
de vigtigste regler for beskæftigelsesindsatsen for ledige, som har helbredsmæssige
udfordringer.

Det er min klare forventning, at kommunerne vil have et skærpet fokus på at sikre,
at alle borgere – også dem med sygdom – modtager en korrekt og værdig sagsbe-
handling.

Venlig hilsen

Peter Hummelgaard
Beskæftigelsesminister
