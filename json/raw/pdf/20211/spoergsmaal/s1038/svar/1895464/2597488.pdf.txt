                                                                                          Sundhedsudvalget 2021-22

                                                                                          Holbergsgade 6       Offentligt
                                                                                          DK-1057 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 21-06-2022
                                                                                          Enhed: SPOLD
                                                                                          Sagsbeh.: DEPKRHJ
                                                                                          Sagsnr.: 2208292
                                                                                          Dok. nr.: 2301037

Medlem af Folketinget Jens Henrik Thulesen Dahl (DF) har den 13. juni stillet følgende
spørgsmål nr. S 1038 til sundhedsministeren, som hermed besvares.

Spørgsmål S 1038:
”Er ministeren tilfreds med det behandlingsforløb, som Martin Luffe har været igen-
nem, hvor han i 2018 får amputeret det højre underben på trods af, at han ikke har
modtaget karkirurgisk behandlingen, før beslutningen blev taget?”

Spørgsmålet er stillet på baggrund af artiklen ”Jeg er blevet svigtet” i Ekstra Bladet
den 12. juni 2022.

Svar:
Først og fremmest vil jeg understrege, at ingen skal have foretaget amputationer,
uden andre potentielle behandlingsmuligheder, herunder karkirurgisk behandling, er
undersøgt og i relevant omfang udført.

Patienter og pårørende har min dybeste medfølelse, hvis de måtte være involveret i
et forløb, der har medført en unødvendig amputation.

Jeg kan oplyse, at Sundhedsministeriet vil bede Sundhedsstyrelsen om at følge op
med landets regioner, herunder Region Sjælland, mhp. at sikre, at karkirurgiske pati-
enter får den rette behandling til tiden, samt om der i en eller flere regioner er behov
for at gøre yderligere.

Derudover vil jeg fremhæve, at spørgsmålene vedrørende amputationer og karkirurgi
fortsat har min fulde opmærksomhed. Sundhedsministeriet er i løbende dialog med
Sundhedsstyrelsen, og jeg vil holde Folketinget løbende orienteret.

                                          Med venlig hilsen

                      Magnus Heunicke / Kristian Horsfeldt Jensen
