                                                    Udlændinge- og Integrationsudvalget 2021-22
                                                                     (Omtryk - 06-05-2022 - Omtrykt)
                                                                                                     Offentligt

Spørgsmål nr. S 860
§ 20 – spørgsmål til mundtlig besvarelse den 11. maj 2022

Til:         Udlændinge- og integrationsministeren
Dato:        6. maj 2022
Stillet af:  Karsten Hønge (SF)
OMTRYKT:     (ændret adressat, den 6. maj 2022).

Vil ministeren redegøre for, hvilke tiltag som regeringen vil gennemføre for at
sikre, at der ikke sker løndumping for de ukrainere, der allerede er i landet
på erhvervsordninger, herunder i landbruget?
(Spm. nr. S 860).

Begrundelse
Der findes allerede eksempler på rådgivningsfirmaer, der rådgiver
landmænd om, at ukrainske praktikanter og fodermestre og medfølgende
familie kan søge om ophold efter særloven for fordrevne ukrainere, selvom
de allerede har en opholdstilladelse på en erhvervsordning, og at der
således ikke længere er samme krav til løn- og ansættelsesvilkår. Det
påpeges blandt andet, at de i stedet har adgang til at deltage i
integrationsgrunduddannelsen, hvor de kan aflønnes med ned til 70-80 kr. i
timen.

På Folketingets formands vegne
Lovsekretariatet

Kopi sendt til beskæftigelsesministeren
