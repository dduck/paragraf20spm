                                                                                               Sundhedsudvalget 2021-22

                                                                                               Holbergsgade 6       Offentligt
                                                                                               DK-1057 København K

                                                                                               T +45 7226 9000
                                                                                               F +45 7226 9001
                                                                                               M sum@sum.dk
                                                                                               W sum.dk

       Folketingets Lovsekretariat                                                             Dato: 05-04-2022
                                                                                               Enhed: FOPS
                                                                                               Sagsbeh.: DEPMNEN
                                                                                               Sagsnr.: 2205229
                                                                                               Dok. nr.: 2204864

       Medlem af Folketinget Lars Boje Mathiesen (D) har den 29. marts 2022 stillet føl-
       gende spørgsmål nr. S 657 til sundhedsministeren, som hermed besvares.

       Spørgsmål S 657:
       ”Hvorfor har ministeren ikke undersøgt og præsenteret de juridiske problemstillinger
       forud for fremsættelsen af forslaget om et generationsforbud?”

       Svar:
       Regeringen har med forslaget om Nikotinfri Generation 2010+ fremsat et ambitiøst
       mål, om at ingen født i og efter 2010 skal starte med at ryge eller bruge andre niko-
       tinprodukter. Som jeg gjorde eksplicit opmærksom på ved præsentationen af sund-
       hedsreformen, er der juridiske udfordringer, der skal løses, for at hjælpe en ny gene-
       ration med ikke at blive afhængige af tobaks- eller nikotinprodukter, som foregående
       generationer har været. Vejen dertil vil regeringen drøfte med Folketingets partier,
       EU og andre relevante parter.

       Vi ved, at tobaksvaredirektivet står over for en kommende revision, og her er det re-
       geringens klare mål at arbejde for, at medlemsstaterne skal have mulighed for at ind-
       føre yderligere lovgivning på området, end tobaksvaredirektivet i dag giver mulighed
       for – herunder at muliggøre et totalforbud mod salg af tobak.

. / .  Jeg kan desuden henvise til mit svar på spørgsmål nr. S 654.

                                    Med venlig hilsen

       Magnus Heunicke / Mette Nygaard Enevoldsen
