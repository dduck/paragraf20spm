                                                                                 Indenrigs- og Boligudvalget 2021-22
                                                                                                                     Offentligt

Spørgsmål nr. S 1107
§ 20-spørgsmål til skriftlig besvarelse

Til:         11. juli 2022
Dato:        Eva Kjer Hansen (V)
Stillet af:

Vil ministeren bekræfte, at ministeren gerne vil have et testcenter etableret i
Nationalpark Vadehavet?
(Spm. nr. S 1107).

Begrundelse
Spørgsmålet er tidligere stillet som spørgsmål nr. S 1102, men genstilles, da
det ikke reelt er besvaret. I ministerens svar på det tidligere stillede
spørgsmål henvises blot til den samtidige besvarelse af spørgsmål nr. S
1101. Heri gengiver ministeren alene almindelige oplysninger om aktuelle
politiske aftaler på området og om en kommende proces, hvor aftaleparterne
vil tage stilling til mulighederne for at etablere et eller flere nye nationale
testcentre for vindmøller. Ministeren har imidlertid ikke oplyst konkret,
hvorvidt ministeren gerne vil have et testcenter etableret i Nationalpark
Vadehavet, hvilket var det, der blev spurgt om.

Svaret bedes sendt elektronisk til spørgeren på Eva.Kjer.Hansen@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                 Side 1 | 1
