                                       Indenrigs- og Boligudvalget 2021-22
                                                                           Offentligt

Folketingets Lovsekretariat            Stormgade 2-6
                                       1470 København K
                                       Telefon 72 28 24 00

Sagsnr.      Svar på spørgsmål stillet af medlem af Folketinget Eva Kjer Hansen (V) den 11. juli
2022 - 3743  2022.

Doknr.       Spørgsmål nr. S 1107:
538017       ”Vil ministeren bekræfte, at ministeren gerne vil have et testcenter etableret i Natio-
             nalpark Vadehavet?”
Dato
19-07-2022   Svar:
             Da Venstre og dermed Eva Kjer Hansen er med i aftalen af 17. juni 2022 om Udmønt-
             ning af delelementer i aftale om Gode rammevilkår for forsøgsmøller af 15. decem-
             ber 2021 formoder jeg, at Eva Kjer Hansen er vidende om, at det mellem regeringen,
             Venstre og de øvrige partier i testcenterkredsen er aftalt at gennemføre en screening,
             inden der træffes beslutning om, hvorvidt der kan placeres et nyt testcenter. Som afta-
             lepart må Eva Kjer Hansen derfor ligeledes være vidende om, at screeningens grund-
             læggende formål netop er at afdække, hvor hensigtsmæssige de enkelte områder er.

             Selvom Eva Kjer Hansens spørgsmål lægger op til, at jeg skulle kortslutte den proces
             vedr. et eventuelt nyt testcenter, som hendes eget parti Venstre har været med til at
             igangsætte, ved at drage en konklusion inden screeningen er gennemført, vil jeg af re-
             spekt for aftalen og den seriøse og komplekse opgave det er at finde egnede arealer til
             et muligt nyt testcenter, afholde mig herfra.

             Både jeg og den øvrige testcenterkreds, er ganske klar over, at der er væsentlige ulem-
             per og begrænsninger for de områder, der skal undersøges nærmere i den målrettede
             screening. Det gælder bl.a. områdernes indhold af naturværdier, landskabsværdier og
             kulturarv, og det gælder selvsagt også Nationalpark Vadehavet. Testcenterkredsen har
             også besluttet, at den målrettede screening for et tredje testcenter tillige skal omfatte
             en screening for identificering af områder med plads til færre vindmøller, f.eks. 3-4
             møller, således, at testcenterkredsen kan tage stilling til, om de i alt op til 8 testpladser
             skal etableres i ét eller flere områder.

             Jeg kan derfor også meget klart afkræfte, at jeg skulle have nogle specifikke ønsker på
             nuværende tidspunkt om placeringen af et testcenter, før jeg har set resultatet af scree-
             ningen. Jeg vil sammen med testcenterkredsen – herunder spørgerens eget parti Ven-
             stre - se på mulighederne, når resultatet af den målrettede screening foreligger.

             Der kan desuden henvises til besvarelse af S 1101 og S 1103 den 7. juli 2022 for nær-
             mere uddybning.

             Med venlig hilsen
             Christian Rabjerg Madsen
Bilag
Bilag 1 – Svar på spm. S 1101
Bilag 2 – Svar på spm. S 1103

                                                                                                                                              2
