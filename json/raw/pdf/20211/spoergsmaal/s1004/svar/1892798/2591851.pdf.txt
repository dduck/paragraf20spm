                                                                                                                                               Sundhedsudvalget 2021-22
                                                                                                                                            Sundhedsudvalget 202O1f-f2e2ntligt
                                                                                                                          SUU Alm.del - endeligt svar på spørgsmål 410

                                                                                                                                                                            Offentligt

Dato 09-03-2022

Sagsnr. 07-1999-43

Bilag 1

Sundhedsstyrelsens indsatser til at nedbringe anvendelsen af antipsykotisk medicin

Som led i demenshandlingsplanen1 har Sundhedsstyrelsen i siden 2017 arbejdet med en række
initiativer, der har indflydelse på nedbringelse af forbruget af antipsykotisk medicin:

     Læringsmateriale til plejecentre om medicin til mennesker med demens samt formidling
         målrettet praktiserende læger2

     Nye nationale kliniske retningslinjer på demensområdet vedr. forebyggelse af
         adfærdsmæssige og psykiske symptomer3 samt demens og medicin4

     Demenshåndbøger med vidensbaserede anbefalinger til social- og sundhedsfaglig
         praksis på demensområdet om hhv. faglig ledelse, personcenteret omsorg, palliativ
         pleje, omsorg og behandling af adfærdsmæssige og psykiske symptomer 5

     Pulje til praksisnært kompetenceløft i kommuner og regioner, herunder gennemførelse
         af demensrejsehold 2017-20196

     Anbefalinger for tværsektorielle forløb for mennesker med demens7

I regi af Handlingsplan til at forebygge og håndtere voldsomme episoder og udadreagerende
adfærd8 har Sundhedsstyrelsen ligeledes arbejdet med initiativer, der har til formål at øge trivsel
hos borgere og mindske udadreagerende adfærd og voldsomme episoder. Sundhedsstyrelsen
arbejder med:

1 I 2017 blev Den nationale Demenshandlingsplan 2025 lanceret og der blev afsat midler i perioden 2017-2019.
Med aftalen om udmøntning af reserven til foranstaltninger på social-, sundheds og arbejdsmarkedsområdet
2020-2023 blev der besluttet en opfølgning på Den nationale Demenshandlingsplan 2025 og en række initiativer
blev iværksat for fortsat at understøtte nogle af indsatserne og målene i demenshandlingsplanen.
2 Sundhedsstyrelsen 2019: Brug af lægemidler ved demens

  https://www.sst.dk/da/udgivelser/2019/brug-af-laegemidler-ved-demens
3 Sundhedsstyrelsen 2019: National klinisk retningslinje. Forebyggelse og behandling af

 adfærdsmæssige og psykiske symptomer hos personer med demens
  https://www.sst.dk/da/udgivelser/2019/nkr-forebyggelse-og- behandling-af-adfaerdsmaessige-og-psykiske-
  symptomer-hos-personer-med-demens
4 Sundhedsstyrelsen 2019: National klinisk retningslinje. Demens og medicin
  https://www.sst.dk/da/udgivelser/2018/nkr-demens-og-medicin
5 Sundhedsstyrelsen 2019: Demenshåndbøger om Personcentret omsorg, Faglig ledelse og Palliativ pleje,
omsorg og behandling https://www.sst.dk/da/viden/demens/anbefalinger-og-haandboeger/haandboeger
6 Demenshandlingsplan: Initiativ 22.2 - Sundhedsstyrelsen
7 Anbefalinger for tværsektorielle forløb for mennesker med demens (sst.dk)
8 Handlingsplan til at forebygge og håndtere udadreagerende adfærd i ældreplejen (sst.dk)

                                                        1
     Anbefalinger og inspiration til at forebygge, håndtere og lære af voldsomme episoder
         og udadreagerende adfærd i ældreplejen 2021

     Læringsmateriale målrettet unge og nyansatte og ledere i ældreplejen9.
     Der gennemføres aktuelt implementerings- og læringsforløb i alle kommuner i perioden

         2021-2024 med henblik på at implementere anbefalingerne i praksis10.
Som led i opfølgningen på demenshandlingsplanen arbejder Sundhedsstyrelsen aktuelt med
følgende initiativer:

     Pulje til praksisnært kompetenceløft til nedbringelse af antipsykotisk medicin 2021-202311
     Videreførelse af demensrejsehold med særligt fokus på reduktion af forbruget af

         antipsykotisk medicin til mennesker med demens 2020-202412
     Monitorerings- og læringsindsatser til nedbringelse af forbruget af antipsykotisk medicin til

         mennesker med demens. Initiativet er delt mellem Sundhedsstyrelsen og Styrelsen for
         Patientsikkerhed. Sundhedsstyrelsen er aktuelt i gang med at udvikle en forbedringsmodel,
         e-læring samt temadage for medarbejdere og ledere samt faglige eftermiddage målrettet
         almen praksis, plejehjemslæger, praksiskonsulenter mv., der forventes lanceret i løbet af
         2022.

9 Anbefalinger og inspiration - Sundhedsstyrelsen , Inspiration til dig, der introducerer nye medarbejdere i
ældreplejen (sst.dk) Undervisningsmateriale til forebyggelse af voldsomme episoder og udadreagerende adfærd
i ældreplejen - Sundhedsstyrelsen
10 www.sst.dk/forløb
11 Pulje til praksisnært kompetenceløft til nedbringelse af antipsykotisk medicin - Sundhedsstyrelsen
12 Demensrejsehold nedbringelse af antipsykotisk medicin 2022 - Sundhedsstyrelsen

                                                        2
