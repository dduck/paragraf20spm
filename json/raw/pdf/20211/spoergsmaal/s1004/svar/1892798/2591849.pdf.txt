                                                                                               Sundhedsudvalget 2021-22

                                                                                               Holbergsgade 6       Offentligt
                                                                                               DK-1057 København K

                                                                                               T +45 7226 9000
                                                                                               F +45 7226 9001
                                                                                               M sum@sum.dk
                                                                                               W sum.dk

       Folketingets Lovsekretariat                                                             Dato: 09-06-2022
                                                                                               Enhed: NAERSOM
                                                                                               Sagsbeh.: DEPMAS
                                                                                               Sagsnr.: 2207896
                                                                                               Dok. nr.: 2287993

       Medlem af Folketinget Per Larsen (KF) har den 1. juni 2022 stillet følgende spørgsmål
       nr. S 1004 til sundhedsministeren, som hermed besvares.

       Spørgsmål S 1004:
       ”Vil ministeren på baggrund af artiklen om kommunernes forskellige brug af medici-
       nering af f.eks. demenspatienter, som det fremgår af DR´s artikel »Flere demente
       dysses ned med antipsykotika: Det er en medicinsk spændetrøje«, være med til at
       sikre, at kommunerne laver mere ensartede regler, som bygger på en lægefaglig be-
       grundelse?”

       Svar:
       Det er altid en lægefaglig vurdering, om en patient skal medicineres. I gældende vej-
       ledning om behandling med antipsykotiske lægemidler til personer over 18 år med
       psykotiske lidelser fremgår det, at patienter med demens som udgangspunkt ikke skal
       behandles med antipsykotiske lægemidler, da der er markant øget risiko for alvorlige
       bivirkninger.

       Vurderer lægen, at der er grundlag for at starte behandling med antipsykotiske læge-
       midler, skal der gives så lav en dosis som muligt og i så kort tid som muligt. Lægen
       skal desuden undgå at behandle med antipsykotiske lægemidler med antikolinerg
       virkning. Lægen skal jævnligt revurdere, om der er grundlag for at fortsætte behand-
       lingen, også selvom behandlingen er startet på hospital eller hos speciallæge i psyki-
       atri. Ved start af behandling med antipsykotiske lægemidler skal lægen fastsætte en
       dato for evaluering af behandlingen.

       Siden 2017 har der været arbejdet med en række initiativer i regi af demenshand-
       lingsplanen, der har skullet medvirke til at nedbringe forbruget. Der er udarbejdet en
       række anbefalinger og understøttende redskaber og materialer til både kommuner
       og plejeenheder, ligesom der eksisterer behandlingsvejledninger, kliniske retningslin-
       jer mv. til det sundhedsfaglige personale såvel som læger.

. / .  Effekterne af disse indsatser ses desværre endnu ikke afspejlet i en reduktion af for-

       bruget. For en oversigt over igangværende initiativer i regi af Sundhedsstyrelsen og

       Styrelsen for Patientsikkerhed henvises til besvarelserne af SUU alm. del spm. 410 og

       412.

                                    Med venlig hilsen

             Magnus Heunicke / Maja Sørensen
