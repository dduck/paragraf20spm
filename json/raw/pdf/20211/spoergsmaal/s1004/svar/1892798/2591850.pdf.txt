                                                                                                                Sundhedsudvalget 2021-22

                                                                                                Sundhedsudvalget 202O1f-f2e2ntligt

                                                                                                SUU Alm.del - endeligt svar på spørgsmål 410

                                                                                                Holbergsgade 6       Offentligt

                                                                                                DK-1057 København K

                                                                                                T +45 7226 9000
                                                                                                F +45 7226 9001
                                                                                                M sum@sum.dk
                                                                                                W sum.dk

       Folketingets Sundhedsudvalg                                                              Dato: 25-05-2022
                                                                                                Enhed: MEDINT
                                                                                                Sagsbeh.: DEPEAH
                                                                                                Sagsnr.: 2202471
                                                                                                Dok. nr.: 2174527

       Folketingets Sundhedsudvalg har den 8. februar 2022 stillet følgende spørgsmål nr.
       410 (Alm. del) til sundhedsministeren, som hermed besvares. Spørgsmålet er stillet
       efter ønske fra Kirsten Normann Andersen (SF).

       Spørgsmål nr. 410:
       ”Hvad er ministerens kommentar til, at ”Knap hver femte demensramte fik fortsat
       kritiseret medicin trods fire års arbejde mod en halvering i 2025” jf. jyllands-po-
       sten.dk 7/2-22, på trods af, at der i 2016 var indgået en aftale om at nedbringe for-
       bruget af antipsykotisk medicin?”

       Svar:
       Jeg har til brug for besvarelsen af spørgsmålet indhentet bidrag fra Sundhedsstyrel-
       sen og Styrelsen for Patientsikkerhed, som jeg kan henholde mig til. Sundhedsstyrel-
       sen oplyser:

       Arbejdet med at nedbringe forbruget af antipsykotisk medicin er en kompleks opgave,
       hvor mange faglige aktører er involveret. Arbejdet består dels i at forebygge at anti-
       psykotisk medicin unødigt anvendes, og dels i seponering af medicin, der allerede gives
       til mennesker med demens.

       I Den nationale Demenshandlingsplan 2025 blev der fastsat et ambitiøst mål at en
       forbedret pleje- og behandlingsindsats skal nedbringe forbruget af antipsykotisk me-
       dicin blandt mennesker med demens med 50% frem mod år 2025.

       Siden 2017 har der været arbejdet med en række initiativer i regi af demenshand-
       lingsplanen, der har skullet medvirke til at nedbringe forbruget. Der er udarbejdet en
       række anbefalinger og understøttende redskaber og materialer til både til kommuner
       og plejeenheder, ligesom der eksisterer behandlingsvejledninger, kliniske retningslin-
       jer mv. til det sundhedsfaglige personale såvel som læger.

. / .  Effekterne af disse indsatser ses desværre endnu ikke afspejlet i en reduktion af for-

       bruget i nævneværdig grad. En oversigt over de igangsatte initiativer i regi af Sund-

       hedsstyrelsen fremgår som bilag til denne besvarelse.”

       Styrelsen for Patientsikkerhed oplyser:

       ”Behandling med antipsykotiske lægemidler til patienter med demens reguleres i
       vejledning om behandling med antipsykotiske lægemidler til personer over 18
       år med psykotiske lidelser, hvoraf det fremgår, at demente patienter som udgangs-
       punkt ikke skal behandles med antipsykotiske lægemidler, da der er markant øget ri-
       siko for alvorlige bivirkninger.
Side 2
Styrelsen for Patientsikkerhed fører tilsyn med lægers ordination af antipsykotisk
medicin via styrelsens ordinationsovervågningsprogram. Styrelsen trækker hvert
kvartal nye ordinationsdata over læger, der har ordineret 3 eller flere forskellige ty-
per af antipsykotiske lægemidler til samme patient inden for 3 måneder.
Styrelsen for Patientsikkerhed har som følge af Den Nationale Demenshandlingsplan
2025 iværksat en række initiativer for at bidrage til nedbringelse af forbruget af anti-
psykotiske lægemidler til ældre borgere med demens. Styrelsen har udarbejdet un-
dervisningsmateriale til læger og plejehjem, som sætter fokus på at begrænse forbru-
get af antipsykotisk medicin hos ældre med demens. Undervisningsmaterialet er vi-
dereformidlet til regionerne og til forskellige interesseorganisationers fagdage. Mate-
rialet er desuden tilgængeligt for alle via styrelsens hjemmeside. Styrelsen har i 2020
og i 2021 ikke udarbejdet nyt materiale eller iværksat nye initiativer på området hen-
set til varetagelsen af coronahåndteringen.
Styrelsen planlægger en række nye initiativer i 2022, da behovet for nedbringelsen af
antipsykotiske lægemidler stadig findes at være aktuel. Styrelsen påtænker således at
udarbejde nyt læringsmateriale i 2022, som retter sig direkte til praktiserende lægers
almene praksis.”

                                          Med venlig hilsen

                            Magnus Heunicke / Evina Heydari

                                                                                                                                              Side 3
