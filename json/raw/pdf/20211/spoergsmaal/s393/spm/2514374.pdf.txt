                                                    Udlændinge- og Integrationsudvalget 2021-22
                                                                                                     Offentligt

Spørgsmål nr. S 393
§ 20-spørgsmål til skriftlig besvarelse

Til:         Udlændinge- og integrationsministeren
Dato:        17. januar 2022
Stillet af:  Sikandar Siddique (FG)

Giver det anledning til bekymring hos ministeren, at danske myndigheder
vurderer, at Danmark kan sende enlige kvinder tilbage til et område, vi i
øjeblikket modtager enlige kvinder som kvoteflygtninge fra?
(Spm. nr. S 393).

Begrundelse
BT bragte søndag den 16. januar artiklen "Skjuler sig med hustruen: Hver
gang der kommer et brev i e-Boks, begynder jeg at ryste", som beskriver en
kvinde født i DR Congo, der lever i Danmark med sin ægtemand, og som
ikke har boet i DR Congo i 20 år. Kvinden har fået afslag på asyl, selvom
Danmark tager imod kvoteflygtninge fra samme område i DR Congo – Syd-
Kivu – og med samme grundlag, som den omtalte kvinde har søgt om asyl
på. Kvindens søskende fra samme congolesiske provins får deres sag
behandlet som kvoteflygtninge.

Svaret bedes sendt elektronisk til spørgeren på Sikandar.Siddique@ft.dk;
kevin.eienstrand@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                            Side 1 | 1
