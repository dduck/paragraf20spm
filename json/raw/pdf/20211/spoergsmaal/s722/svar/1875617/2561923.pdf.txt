                   Uddannelses- og Forskningsudvalget 2021-22
                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Kim Valentin (V) har den 8. april 2022 stillet følgende              21. april 2022
spørgsmål nr. S 722 til uddannelses- og forskningsministeren, som hermed besva-
res.                                                                                       Uddannelses- og
                                                                                           Forskningsministeriet
Spørgsmål S 722:
                                                                                           Børsgade 4
Er det hensigtsmæssigt at afsætte ca. 120 mio. kr. til et samarbejde om pandemi            Postboks 2135
på finansloven, uden at regeringens støttepartier vidste, at der var tale om et            1015 København K
samarbejde med Israel og Østrig?                                                           Tel. 3392 9700

Svar:                                                                                      www.ufm.dk
Regeringen har ikke lagt skjul på, at vi arbejdede for at etablere et forskningssam-
arbejde om pandemiberedskab med Israel og Østrig. Vi har ved flere lejligheder             CVR-nr. 1680 5408
orienteret Folketinget, og jeg har udtalt mig offentligt om, at der var en dialog med
Israel og Østrig om et muligt forsknings- og innovationssamarbejde om pandemi-             Ref.-nr.
beredskab.                                                                                 313460

Regeringen afsatte på forslaget til finanslov for 2022 en flerårig bevilling til interna-
tionalt forskningssamarbejde om pandemiberedskab. I og med at aftalen med de
to lande ikke på det tidspunkt formelt var indgået og i betragtning af, at bevillingen
var planlagt til at fortsætte over en 10 årig periode, fandt regeringen det hensigts-
mæssigt at holde muligheden åben for at samarbejdet kunne udvikle sig og poten-
tielt omfatte andre lande.

Men jeg må erkende, at jeg ikke har været grundig nok i kommunikationen med
partierne bag finansloven. Jeg har givet udtryk for dette ved flere lejligheder, bl.a. i
pressen og i samråd i Uddannelses- og Forskningsudvalget.

Med venlig hilsen

Jesper Petersen

                                                                                           Side 1/1
