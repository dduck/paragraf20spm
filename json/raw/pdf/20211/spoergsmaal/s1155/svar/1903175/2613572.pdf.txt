                                                                                         Sundhedsudvalget 2021-22

                                                                                         Holbergsgade 6       Offentligt
                                                                                         DK-1057 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

Folketingets Lovsekretariat                                                              Dato: 25-08-2022
                                                                                         Enhed: FOST
                                                                                         Sagsbeh.: DEPSEL
                                                                                         Sagsnr.: 2210442
                                                                                         Dok. nr.: 2373657

Medlem af Folketinget Morten Messerschmidt (DF) har den 18. august 2022 stillet
følgende spørgsmål nr. S 1155 til sundhedsministeren, som hermed besvares.

Spørgsmål S 1155:
”I Danmark kæmper 900.000 voksne med svær overvægt, mener ministeren derfor
ikke, at det vil være en stor sundheds- og samfundsgevinst, hvis flere overvægtige
hjælpes af med de overflødige kilo?”

Svar:
Det er vigtigt for regeringen at sikre flere gode leveår for danskerne. Der er først og
fremmest behov for en styrket sundhedsfremmende indsats. Det handler om at fore-
bygge, at folk bliver overvægtige og svært overvægtige og dermed udsættes for øget
risiko for en lang række kroniske sygdomme. Vi skal have særligt fokus på at give vo-
res børn og unge en god start på livet, og understøtte, at de allerede i barndommen
har sunde og aktive vaner, som de tager med sig ind i voksenlivet.

Med aftale om en sundhedsreform fra maj 2022 har et bredt flertal i Folketinget der-
for besluttet at prioritere 10 mio. kr. årligt i perioden 2023-2032 til mere viden om
sundhed og trivsel. Midlerne skal medfinansiere Center for Sundt Liv og Trivsel, som
bl.a. bygger videre på det brede samarbejde i Alliancen for Børnevægt i Balance. Cen-
ter for Sundt Liv og Trivsel skal være et fagligt uafhængigt, specialiseret videns- og
kompetencecenter, hvis primære formål er forskning og at tilvejebringe ny viden,
herunder bl.a. evidens om hvilke indsatser der effektivt kan fremme trivsel, være af-
stigmatiserende og forebygge en vægtudvikling, som truer den enkeltes psykiske eller
fysiske sundhed. Centerets arbejde vil involvere uafhængige faglige eksperter. Novo
Nordisk Fonden har til hensigt at bevilge omtrent 1 mia. kr. over 10 år (2023-2032) til
centeret, som dermed får mulighed for at styrke vores viden betydeligt på et område,
hvor vi i dag ved alt for lidt.

Ansvaret for folkesundheden er fælles, og forebyggelse og folkesundhed skal derfor
også tænkes bredt og på tværs af de strukturer i samfundet, der har indflydelse på
danskernes sundhed og dagligdag. Det gælder også forebyggelse af overvægt, der
desværre rammer et stigende antal danskere. Det er samtidig vigtigt, at sundhedsvæ-
senet bedst muligt hjælper mennesker, der er overvægtige, som ønsker at forbedre
deres sundhed og nedsætte risikoen for sygdom. Vi ved, at overvægt hænger sam-
men med en øget risiko for en række kroniske sygdomme så som diabetes, hjerte-
kar-sygdomme mv.

                                          Med venlig hilsen

                        Magnus Heunicke / Sofie Elsborg Larsen
