                                                                                                   Beskæftigelsesudvalget 2021-22
                                                                                                                                  Offentligt

Folketingets Lovsekretariat                                                                        Beskæftigelsesministeriet
lov@ft.dk                                                                                          Holmens Kanal 20
                                                                                                   1060 København K
Maja Torp (V)
maja.torp@ft.dk                                                                                    T +45 72 20 50 00
                                                                                                   E bm@bm.dk
Folketingsmedlem Maja Torp (V) har den 9. september 2022 stillet følgende                          www.bm.dk
spørgsmål nr. S 1259, som hermed besvares.
                                                                                                   CVR 10172748
Spørgsmål nr. S 1259:
”Hvordan vil ministeren med baggrund i VIVE’s evaluering af det nordjyske fri-                     J.nr. 2022-7105
kommuneforsøg forholde sig til de dokumenterede fordele ved en ny og forenklet                     19. september 2022
beskæftigelsesindsats for de ledige”

Svar:
Jeg har noteret mig de gode erfaringer og oplevelser, som kommunerne i det nord-
jyske frikommunenetværk er kommet med – både for de ledige, private arbejdsgi-
vere, offentlige arbejdsgivere, a-kasserne og medarbejderne i jobcentrene. Regerin-
gen arbejder kontinuerligt for en bedre beskæftigelsesindsats, og her er erfarin-
gerne fra frikommuneforsøgene en naturlig inspirationskilde.

Regeringen har allerede implementeret et af forsøgene fra det nordjyske frikommu-
nenetværk En mere fleksibel og effektiv beskæftigelsesindsats i den generelle lov-
givning. Det drejer sig om forsøget med formkrav ved samtaler, hvor samtaler både
kan holdes telefonisk eller digitalt. Det er sket med de to delaftaler om nytænkning
af beskæftigelsesindsatsen, hvor ledige1 kan vælge, om samtaler med jobcenter og
a-kasse skal afholdes ved personligt fremmøde, ved personligt digitalt fremmøde
(video) eller telefonisk. Jobcenter og a-kasse kan dog altid vælge at ændre samtale-
formen fra personligt digitalt fremmøde (video) eller telefonisk til personligt frem-
møde, hvis de vurderer, at der er behov for det. Den første samtale skal dog stadig
være fysisk, så der kan skabes en relation mellem den ledige og medarbejderen.
Antallet af obligatoriske samtaler for dagpengemodtagere bliver i de første seks
måneders ledighed desuden reduceret fra ni til seks fra den 1. januar 2024. Det er
nogle initiativer, som jeg er rigtig glad for og glæder mig til at se implementeret i
praksis.

Regeringen er derudover i øjeblikket i gang med kritiske reformgennemgange af
hhv. reform af fleksjob og førtidspension og sygedagpengereformen. Her ser vi

1 Modtagere af dagpenge, kontanthjælp, uddannelseshjælp, ledighedsydelse, overgangsydelse (uden
for integrationsprogrammet), sygedagpenge og førtidspension, samt personer i revalideringsforløb,
ressourceforløb eller jobafklaringsforløb.
bl.a. på muligheden for at ændre på nogle af de krav, der vedrører lægeattester og
rehabiliteringsteams, som frikommunenetværket har afprøvet.
Endelig har regeringen igangsat forhandlinger om velfærdsaftaler på beskæftigel-
sesområdet, hvor fire kommuner er udvalgt som velfærdskommuner. Det er et am-
bitiøst forsøg, hvor både kommuner og vi fra statsligt hold skal forpligte os til at
fjerne mest mulig bureaukrati. Det er i den forbindelse muligt, at de fire velfærds-
kommuner kan finde inspiration i de nordjyske frikommuneforsøg, når de skal til-
rettelægge beskæftigelsesindsatsen på nye måder. Jeg håber, at Venstre og de øv-
rige partier i Folketinget vil være med til at gøre det muligt at gennemføre forsøget
med velfærdskommuner på beskæftigelsesområdet.
Venlig hilsen
Peter Hummelgaard
Beskæftigelsesminister

                                                                                                   2
