                                    Uddannelses- og Forskningsudvalget 2021-22
                                                                                     Offentligt

Ministeren

Uddannelses- og Forskningsudvalget
Folketinget
Christiansborg
1240 København K

Medlem af Folketinget Marie Bjerre (V) har den 12. maj 2022 stillet følgende           25. maj 2022
spørgsmål nr. S 908 til uddannelses- og forskningsministeren, som hermed besva-
res.                                                                                   Uddannelses- og
                                                                                       Forskningsministeriet
Spørgsmål S 908:
                                                                                       Børsgade 4
Mener ministeren, at debatten om, at forskningsmidlerne fortsat er ulige fordelt       Postboks 2135
mellem landets universiteter og bl.a. rammer Aalborg Universitet hårdt, ikke læn-      1015 København K
gere er aktuel, efter regeringen i december 2021 indgik en aftale om at tildele flere  Tel. 3392 9700
basismidler til forskning til Aalborg Universitet, Syddansk Universitet, Roskilde
Universitet og IT-universitetet i København?                                           www.ufm.dk

Svar:                                                                                  CVR-nr. 1680 5408

Regeringen indgik 3. december 2021 en aftale med alle Folketingets partier bort-       Ref.-nr.
set fra Venstre om fordeling af basismidler til forskning på universiteterne.          320968

Med aftalen tilføres nogle af de yngre universiteter i alt 280 millioner kroner i nye
basismidler til forskning i perioden 2021 til 2025. Dette sker, uden at der tages ba-
sismidler fra andre universiteter som for eksempel Københavns Universitet, Aar-
hus Universitet eller Danmarks Tekniske Universitet.

Aalborg Universitet tilføres som følge af aftalen 25 mio. kr. årligt i årene 2021 til
2025. Det er mere end dobbelt så meget som det løft af Aalborg Universitet på 10
mio. kr. årligt, der fulgte af aftalen om fordeling af forskningsreserven for 2018,
som den daværende borgerlige regering indgik med et flertal af Folketingets par-
tier.

Regeringen og aftalepartierne tog med aftalen om basismidler fra december 2021
også initiativ til at afbureaukratisere den samlede model for fordeling af basismid-
ler ved at forenkle administrationen af indikatoren vedr. videnskabelige publikatio-
ner (BFI).

Det fremgår også af aftalen, at regeringen og aftalepartierne er enige om at følge
udviklingen i basismidler til forskning over de kommende år i lyset af den samlede
udvikling i universitetssektoren, når det kommer til universiteternes tre kerneopga-
ver uddannelse, forskning og innovation.

                                                                                       Side 1/2
Regeringen og aftalepartierne er også enige om på den baggrund eventuelt at
tage spørgsmålet op til drøftelse igen. Sådan en drøftelse vil være en oplagt lejlig-
hed for Venstre til at træde ind i aftalekredsen og i arbejdet for en balanceret ud-
vikling.

Jeg mener, at den rigtige tilgang til spørgsmålet om fordeling af basismidler netop
er at have øje for den samlede balance i universitetssektoren. De over 9 mia. kr.,
som universiteterne årligt modtager i basismidler, skal samlet set skabe det bedst
mulige grundlag for, at vores universiteter leverer forskning i verdensklasse.

Med venlig hilsen                                                                      Uddannelses- og
Jesper Petersen                                                                        Forskningsministeriet

                                                                                       Side 2/2
