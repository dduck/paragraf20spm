Folketingets Lovsekretariat  Social- og Ældreudvalget, Sundhedsudvalget 2021-22
                                                                                         Offentligt

                                         Holmens Kanal 22
                                         1060 København K
                                         Telefon 33 92 93 00
                                         sm@sm.dk
                                         www.sm.dk

Sagsnr.      Medlem af Folketinget Morten Messerschmidt (DF) har d. 7. marts 2022 stillet
2022 - 1461  følgende spørgsmål nr. S 563 til social- og ældreministeren, som hermed
             besvares.
Doknr.
538680       Spørgsmål nr. S 563:
             ”Mener ministeren, at det vil sikre en større faglighed, hvis alle ansatte i
Dato         psykiatrien er socialfagligt uddannet?”
15-03-2022
             Svar:
             Det er vigtigt, at medarbejderne på de enkelte tilbud har de rette kompetencer i
             forhold til den aktuelle beboersammensætning. Manglende uddannelse og
             faglighed hos medarbejderne må ikke betyde, at beboerne ikke får den støtte
             og hjælp, de har brug for.

             En analyse fra Social- og Ældreministeriet peger på, at omkring en fjerdel af
             medarbejderne, der arbejder på døgntilbud på voksenområdet, er ufaglærte,
             afhængig af målgruppen tilbuddene henvender sig til1. De kan muligvis have
             lang praksiserfaring, men kan ikke desto mindre mangle den grundlæggende
             faglige ballast, som en relevant uddannelse giver.

             I det faglige oplæg til en 10-årsplan for psykiatrien er der også konkrete
             anbefalinger til at opkvalificere og efteruddanne medarbejdere i
             socialpsykiatrien for dermed at sikre en høj kvalitet i indsatsen på botilbud. Den
             konkrete løsning på dette tages med videre til de politiske drøftelser af 10-års
             planen.

             Med venlig hilsen
             Astrid Krag

             1 Se Kort Fortalt: Uddannelse blandt medarbejdere på døgntilbud og anbringelsessteder til forskellige målgruppe
                     for metode og forbehold

                                                                                                                                               1
2
