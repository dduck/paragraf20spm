                                                                                        Sundhedsudvalget 2021-22

                                                                                        Holbergsgade 6       Offentligt
                                                                                        DK-1057 København K

                                                                                        T +45 7226 9000
                                                                                        F +45 7226 9001
                                                                                        M sum@sum.dk
                                                                                        W sum.dk

Folketingets Lovsekretariat                                                             Dato: 10-08-2022
                                                                                        Enhed: BESS
                                                                                        Sagsbeh.: DEPKROI
                                                                                        Sagsnr.: 2209849
                                                                                        Dok. nr.: 2353782

Medlem af Folketinget Ulla Normann Andersen (SF) har den 2. august 2022 stillet føl-
gende spørgsmål nr. S 1124 til sundhedsministeren, som hermed besvares.

Spørgsmål S 1124:
”Kan ministeren i forlængelse af det stigende antal smittede med abekopper og den
fornyede alvorlige udvikling i sygdomsbilledet svare på, om ministeren vil arbejde for
fri adgang til vaccine mod abekopper?”

Svar:
Sundhedsmyndighederne har fulgt smitteudviklingen tæt for at være bedst muligt
forberedt på en eventuel udvikling i smittesituationen.

På den baggrund har Sundhedsstyrelsen opdateret retningslinjerne pr. 9. august 2022
og udvidet målgruppen for vaccination mod abekopper til fremover at omfatte alle
mænd med risikoadfærd.

Det er forventningen, at denne målgruppe allerede fra denne uge vil få mulighed for
at blive vaccineret mod abekopper. Danmark er således det første land i Norden, der
vil tilbyde vaccination mod abekopper til en udvidet målgruppe.

Sundhedsstyrelsen har forud for anbefalingen bl.a. været i dialog med Statens Serum
Institut, Styrelsen for Patientsikkerhed og en række civilsamfundsaktører.

                                          Med venlig hilsen

                           Magnus Heunicke / Katja Roitmann
