                                     Udlændinge- og Integrationsudvalget 2021-22
                                                                                      Offentligt

Ministeren

Udlændinge- og Integrationsudvalget
Folketinget
Christiansborg
1240 København K

Medlem af Folketinget Pia Kjærsgaard (DF) har den 30. august 2022 stillet følgende        5. september 2022
spørgsmål nr. S 1211 til udlændinge- og integrationsministeren, som hermed be-
svares.                                                                                   Udlændinge- og
                                                                                          Integrationsministeriet
Spørgsmål S 1211:
                                                                                          Familiesammenføring
Vil ministeren præcisere, hvor det konkret er, at ministeren mener, at det er muligt      Slotsholmsgade 10
at sørge eller arbejde for, at flere kriminelle udlændinge kan udsendes inden for         1216 København K
rammerne af internationale konventioner og EU-ret, som nævnt i artiklen »Rege-
ringen: Udlændinge skal altid udvises ved ubetinget dom« fra berlingske.dk den 27.        Tel.      6198 4000
august 2022, og vil ministeren samtidig præcisere, hvilke regler ministeren ønsker
ændret, samt hvilke former for kriminalitet ministeren henviser til?                      Mail      uim@uim.dk

Svar:                                                                                     Web       www.uim.dk

Regeringen ønsker at skærpe udvisningsreglerne i udlændingeloven, så det alene            CVR-nr. 36977191
er Danmarks internationale forpligtelser, der udgør den retlige grænse for, hvornår
der kan ske udvisning af udlændinge, der idømmes ubetinget fængselsstraf – det            Sags nr.  2022 - 12215
vil sige uanset varigheden af udlændingens ophold og kriminalitetens art og grov-         Akt-id    2070193
hed.

I dag er udvisningsreglerne i udlændingeloven som bekendt bygget op som en så-
kaldt trappestigeordning, der indebærer, at jo længere tid en udlænding har op-
holdt sig i landet, desto grovere kriminalitet (længere fængselsstraf) skal der til, før
den pågældende kan udvises.

Trappestigeordningen er derudover suppleret af en skærpet udvisningsadgang,
som giver adgang til udvisning, uanset varigheden af udlændingens ophold og læng-
den af den idømte straf – men denne adgang begrænser sig til specifikke kriminali-
tetsformer.

Med ændringen gør vi op med trappestigeordningen, når en udlænding idømmes
ubetinget fængselsstraf. Varigheden af udlændingens ophold og straffens længde
vil dermed ikke længere kunne stå i vejen for, at anklagemyndigheden kan ned-
lægge påstand om udvisning ved ethvert strafbart forhold, der kan føre til en ube-

Side 1/2
tinget fængselsstraf. Kun hvis det med sikkerhed vil være i strid med Danmarks in-
ternationale forpligtelser at udvise, skal udvisning undlades. Det betyder, at lovgiv-
ningen i højere grad end i dag vil give adgang til en domstolsprøvelse af, om der
konkret kan ske udvisning inden for rammerne af Danmarks internationale forplig-
telser.

Derudover vil ændringen medføre, at de kriminalitetsformer, der i dag ikke er om-
fattet af den udvidede udvisningsadgang i udlændingelovens § 22, nr. 4-8, vil blive
omfattet. Det gælder eksempelvis hvidvask, blufærdighedskrænkelse og menne-
skeudnyttelse.

Der vil herefter ikke længere være behov for løbende at udvide den skærpede ud-
visningsadgang, idet nye kriminalitetsformer helt automatisk vil være omfattet af
adgangen til udvisning ved idømmelse af ubetinget fængselsstraf.

Til slut vil jeg bemærke, at det i sidste ende er domstolene, der i forbindelse med
en konkret straffesag foretager en vurdering af, om udvisning med sikkerhed vil
være i strid med Danmarks internationale forpligtelser.

Kaare Dybvad Bek
                                                  /

                                                     Øzlem Akar

Side 2/2
