Folketingets Lovsekretariat                                                                Miljø- og Fødevareudvalget 2021-22
Christiansborg                                                                                                                  Offentligt
1240 København K
                                                                                       Den 29. juni 2022

Hermed sendes besvarelse af spørgsmål nr. S 1057 som medlem af Folketinget Mads Fuglede (V)
har stillet til ministeren for fødevarer, landbrug og fiskeri den 21. juni 2022.

Spørgsmål nr. S 1057 fra medlem af Folketinget Mads Fuglede (V)
”Mener ministeren, at der skal ydes brændstofstøtte til fiskerierhvervet i Danmark for at sikre fø-
devareforsyningen, og for at værne om de mange arbejdspladser fiskeriet er grundlag for?”

Svar
De stigende priser på brændstof medfører store udfordringer for mange mennesker og erhvervs-
sektorer, herunder også inden for dansk fiskeri. Ministeriet for Fødevarer, Landbrug og Fiskeri
følger udviklingen i situationen tæt, og det vurderes løbende, om det er nødvendigt med nye tiltag,
bl.a. for at sikre fødevareforsyningen.

Jeg finder det væsentligt, at der ydes en indsats for at sikre et fremtidigt fiskeri, som både er bære-
dygtigt og mindre afhængigt af svingende brændstofpriser. Regeringen har således fokus på at un-
derstøtte en grøn og bæredygtig omstilling af fiskeriet.

I regi af den politiske aftale om Den Europæiske Hav-, Fiskeri- og Akvakulturfond for 2021-2023,
som blev indgået med bred opbakning fra Folketingets partier i 2021, er der f.eks. afsat 84,6 mio.
kr. til grøn omstilling af fiskeriet.

Derudover indgår der i den politiske aftale om udmøntningen af brexit-reserven en grøn top-up i
ordningen for kvotekompensation. Den grønne top-up medfører, at fiskere, der vælger at bruge en
del af kompensationen på grønne investeringer, får en højere kompensation. Det giver fiskeriet et
incitament til at omstille sig, f.eks. i en mere brændstofeffektiv retning. Denne aftale er også ind-
gået med bred opbakning fra Folketingets partier.

I den netop indgåede aftale mellem regeringen og Venstre, Socialistisk Folkeparti, Radikale Ven-
stre samt Det Konservative Folkeparti om grøn skattereform for industri m.v., indgår der desuden
350 mio. kr. til at understøtte fiskeriets grønne omstilling. Det skal være med til at fremtidssikre
fiskeriet.

Rasmus Prehn

                             /
                                               Nicolai Højlund

Ministeriet for Fødevarer, Landbrug og Fiskeri • Slotsholmsgade 12 • 1216 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
