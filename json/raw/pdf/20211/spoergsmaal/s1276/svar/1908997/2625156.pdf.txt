                                                                              Miljø- og Fødevareudvalget 2021-22

                                                                                                                   Offentligt
                                                                                        Transportudvalget 2020-21
                                                                          L 220 - endeligt svar på spørgsmål 33

                                                                                                                Offentligt

Transportudvalget                                                         Transportministeren
Folketinget
                                                                          27. maj 2021
                                                                          Frederiksholms Kanal 27 F
                                                                          1220 København K
                                                                          Telefon 41 71 27 00

Transportudvalget har i brev af 17. maj 2021 stillet mig følgende
spørgsmål vedrørende L 220 – Forslag til lov om anlæg af Lynette-
holm, som jeg hermed skal besvare. Spørgsmålet er stillet efter øn-
ske fra Anne Valentina Berthelsen (SF).

Spørgsmål nr. 33:

Har Københavns Kommune accepteret, at den forøgede rensning af
spildevand fra København kompenserer for den planlagte forure-
ning af Køge Bugt, og kan det udelukkes, at der kan komme krav
om ekstra rensning af det københavnske spildevand, reduktion af
landbrugets forurening med kvælstof eller andet, som endnu ikke
er fastlagt i Vandrammedirektivets tredje planperiode som starter
december 2021?

Svar:

Ja, for så vidt angår første led af spørgsmålet. I forhold til andet led
er det ikke muligt at forudsige, hvad tredje vandplansperiode vil
udløse af krav.

Jeg kan oplyse, at kompensation for merudledning fra Lynetteholm
er afstemt mellem kommunen, By & Havn samt miljømyndighe-
derne indtil udgangen af 2022.

Der er i implementeringsredegørelsen fastsat vilkår om, at By &
Havn inden udgangen af 2022 skal præsentere bindende planer for
kompensation af merudledning for perioden herefter, jf. også notat
af 25. maj 2021 fra Miljøministeriet, som omhandler udledning af
næringsstoffer ved etablering og drift af nyttiggørelsesanlægget Ly-
netteholm, og som jeg vedlægger her til orientering.

Endelig bemærkes det, som beskrevet i de almindelige bemærknin-
ger til lovforslaget under punkt 5 om økonomiske og administra-
tive konsekvenser for erhvervslivet, at Udviklingsselskabet By &
Havn I/S’ ejere, dvs. Københavns Kommune og staten, i samar-
bejde med selskabet, vil sikre, at selskabet gennemfører yderligere
tiltag for minimum 30 mio. kr. som skal bidrage til at forbedre
                                                                                              Side 2/2
vandmiljøet. Det er endnu ikke konkret besluttet, hvilke initiativer
selskabet vil udmønte. Dette vil der løbende blive arbejdet med un-
der Lynetteholmens anlægs- og driftsfase.

Med venlig hilsen

Benny Engelbrecht
