                             Indenrigs- og Boligudvalget 2021-22
                                                                 Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00

Sagsnr.      Svar på spørgsmål stillet af Halime Oguz (SF) den 9. maj 2022.
2022 - 2508
             Spørgsmål nr. S 877:
Doknr.       ”Vil ministeren bekræfte, at der forud for næste opgørelse af parallelsamfundslisten
516583       for 2023 findes en løsning, så antallet af ukrainske statsborgere i områderne ikke får
             betydning for, om områder skifter kategori fra eksempelvis udsatte områder til om-
Dato         dannelsesområder?”
17-05-2022
             Svar:
             Med vedtagelse af L 169 skal kommunalbestyrelsen følge reglerne i almenboligloven,
             hvis de vil anvise en almen bolig til fordrevne fra Ukraine. Det betyder, at kommunal-
             bestyrelsen ikke må anvise boligsøgende i udsatte boligområder, der ikke er borgere i
             EU, et EØS-land eller Schweiz. Studerende er undtaget.

             Efter almenboliglovens § 59, stk. 9, skal kommunen dog, hvis det vurderes, at der ikke
             er mulighed for at anvise ledige boliger, der ikke er beliggende i et udsat boligområde
             eller et forebyggelsesområde, anvise en ledig bolig i disse områder.

             Med denne undtagelse fra hovedreglen vil kommunerne, hvis der ikke er andre mulig-
             heder, kunne anvise fordrevne fra Ukraine indkvartering i udsatte boligområder.

             Der er efter min mening fundet en passende balance mellem behovet for at skaffe tag
             over hovedet til de mange fordrevne, og hensynet til at værne om de resultater, der er
             opnået i de udsatte boligområder.

             Denne tilgang var der opbakning til i aftalekredsen bag parallelsamfundsaftalen.

             Fordrevne fra Ukraine vil, som det også forudsættes i spørgsmålet, ikke tælle med i
             opgørelsen af parallelsamfundslisten for 2022, da den bygger på tal fra 1. januar 2022.
             Der vil derfor være tid til at følge udviklingen i det kommende år.

             Med venlig hilsen
             Christian Rabjerg Madsen
