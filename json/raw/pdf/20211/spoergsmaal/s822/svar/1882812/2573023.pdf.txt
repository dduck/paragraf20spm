Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.      Medlem af Folketinget Karina Adsbøl (UFG) har d. 2. maj 2022 stillet følgende
2022 - 2597  spørgsmål nr. S 824 til social- og ældreministeren, som hermed besvares.

Doknr.       Spørgsmål nr. S 824:
567999       ”Mener ministeren, at det giver mening at betragte en servicehund som et
             hjælpemiddel på linje med en kørestol, eller vil ministeren tage initiativ til at få
Dato         lavet specifikke og mere realistiske regler for servicehunde?”
10-05-2022
             Svar:
             En servicehund er et levende væsen, man som borger kan knytte sig meget
             nært til i modsætning til andre sædvanlige hjælpemidler, f.eks. en kørestol.

             Rent juridisk kan en servicehund til en person med en psykisk
             funktionsnedsættelse dog betragtes som et hjælpemiddel på samme måde,
             som at en førerhund til svagsynede borgere også kan betragtes som et
             hjælpemiddel.

             Det skyldes bl.a., at formålet med bevilling af hjælpemidler er at medvirke til, at
             borgeren får mulighed for at føre en så normal og selvstændig tilværelse som
             muligt og i størst mulig grad gøre den pågældende uafhængig af andres
             bistand i dagligdagen.

             I forhold til problemstillingen om, at en servicehund, der er tildelt som udlån,
             skal tilbageleveres til kommunen, hvis ansøgerens behov efter en konkret
             vurdering har ændret sig og skal dækkes på anden vis, vil jeg gerne kigge
             nærmere på rammerne for kommunernes salg af servicehunde.

             Med venlig hilsen
             Astrid Krag

                             1
