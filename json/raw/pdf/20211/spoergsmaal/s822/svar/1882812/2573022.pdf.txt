Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.      Medlem af Folketinget Karina Adsbøl (UFG) har d. 2. maj 2022 stillet følgende
2022 - 2597  spørgsmål nr. S 822 til social- og ældreministeren, som hermed besvares.

Doknr.       Spørgsmål nr. S 822:
567999       Mener ministeren, at det er rimeligt, at en servicehund kan fjernes fra sin
             familie, fordi kommunen vurderer, at borgeren har brug for et andet
Dato         hjælpemiddel end servicehunden, når der er tale om en hund, som har været
10-05-2022   en del af familien i 5 år?

             Svar:
             Jeg har stor forståelse for, at det kan være meget svært at give afkald på en
             servicehund, som man henover årene har knyttet tætte bånd til.

             Borgerne skal have den hjælp, der inden for lovgivningens rammer og ud fra en
             konkret og individuel vurdering modsvarer deres hjælpebehov.

             Det er kommunens opgave at træffe afgørelse om hjælp og støtte efter
             serviceloven på baggrund af en individuel, konkret og samlet vurdering af
             borgerens situation og behov. Men det er samtidig kommunens pligt at følge op
             i sagerne og justere den bevilligede hjælp, når borgerens behov og situation
             ændrer sig.

             Når kommunen bevilger hjælpemidler efter servicelovens § 112, skal
             kommunen derfor også følge op i sagerne, og hvis borgerens behov ændrer sig
             og skal dækkes på anden måde, har kommunen pligt til at justere i hjælpen.

             En servicehund til en person med en psykisk funktionsnedsættelse kan være et
             hjælpemiddel, og en del hjælpemidler, der ydes som naturalhjælp, betragtes
             som udlån. Hvis hjælpen er ydet som udlån, skal hjælpemidlet tilbageleveres til
             kommunen, hvis ansøgerens behov efter en konkret vurdering har ændret sig
             og skal dækkes på anden vis.

             Ankestyrelsen er klageinstans for administrative afgørelser og afgør klagesager
             i kommunerne på bl.a. socialområdet og efterprøver derved kommunens
             afgørelser.

             I forhold til problemstillingen om, at en servicehund, der er tildelt som udlån,
             skal tilbageleveres til kommunen, hvis ansøgerens behov efter en konkret

                                                                                                                                               1
vurdering har ændret sig og skal dækkes på anden vis, vil jeg gerne kigge
nærmere på rammerne for kommunernes salg af servicehunde.
Med venlig hilsen
Astrid Krag
Bilag:

     - Svar på spm. S 824

                                                                                                                                  2
