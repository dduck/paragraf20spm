                                                                                           Sundhedsudvalget 2021-22

                                                                                           Holbergsgade 6       Offentligt
                                                                                           DK-1057 København K

                                                                                           T +45 7226 9000
                                                                                           F +45 7226 9001
                                                                                           M sum@sum.dk
                                                                                           W sum.dk

Folketingets Lovsekretariat                                                                Dato: 25-08-2022
                                                                                           Enhed: MEDINT
                                                                                           Sagsbeh.: DEPAKS
                                                                                           Sagsnr.: 2210442
                                                                                           Dok. nr.: 2375442

Medlem af Folketinget Morten Messerschmidt (DF) har den 18. august 2022 stillet
følgende spørgsmål nr. S 1156 til sundhedsministeren, som hermed besvares.

Spørgsmål S 1156:
”Hvad er ministerens holdning til, at godkendt og effektiv fedmemedicin ikke er kom-
met på tilskudslisten og derfor ikke er lanceret i Danmark, for bør alle tilgængelige
midler ikke tages i brug i kampen mod fedmeepidemien?”

Svar:
Jeg ser som minister altid positivt på, når nye innovative behandlingsmuligheder ud-
vikles. Der findes en bred vifte af tilskudstyper i Danmark, som bruges til at under-
støtte, at den rigtige medicin gives til de rigtige patienter. Det betyder, at selvom et
lægemiddel ikke har generelt tilskud, har man som patient mulighed for at få tilskud,
når der er særlige forhold, der taler for det. I praksis sker det ved, at ens egen læge
søger om dette tilskud.

Det er en faglig vurdering hos sundhedsmyndighederne, om et lægemiddel skal have
generelt tilskud eller ej. Det er en afgørelse, som jeg respekterer. Men jeg er glad for,
at vi i Danmark har et system, hvor der er mulighed for at tage højde for den enkelte
patients situation og give tilskud, når det er fagligt velbegrundet.

                                          Med venlig hilsen

                            Magnus Heunicke / Amanda Spies
