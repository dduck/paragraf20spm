                                          Det Udenrigspolitiske Nævn, Udenrigsudvalget 2021-22
                                                                                                        Offentligt

Udenrigsministeriet

Folketingets Lovsekretariat                     Asiatisk Plads 2
MF Uffe Elbæk (FG)                              DK-1448 København K
                                                Telefon +45 33 92 00 00
Bilag  Sag/ID Nr.            Enhed              Telefax +45 32 54 05 33
                                                E-mail: um@um.dk
1      2022 - 19107          ALO                http://www.um.dk

                                                Dato

                                                30. maj 2022

       Spørgsmål nr. S 960
       Hvad er udenrigsministerens holdning til, at den danske kunstner Jens
       Galschiøt skulptur, Skamstøtten, der netop er et minde for ofrene fra
       Tiananmen-massakren, blev fjernet fra Hong Kong’s Universitet?

       Svar:
       Jeg henviser til mit svar på spørgsmål nr. S 349 i januar i år.

       Her fremhævede jeg, at den danske regering som bekendt ikke kan
       bestemme, hvilken kunst andre landes universiteter vælger at have stående.
       Det er et anliggende mellem kunstner og den pågældende institution. Men
       lad mig gentage min principielle holdning om at friheden til fredeligt at
       ytre sig – gennem tale, kunst eller andre midler – er en helt fundamental
       rettighed for alle mennesker.

       Som tidligere oplyst, har Udenrigsministeriet drøftet sagen i Beijing og
       med den kinesiske ambassade i København. Jeg opfordrer fortsat de
       involverede parter til at finde en tilfredsstillende løsning.

                             Med venlig hilsen

                             Jeppe Kofod
