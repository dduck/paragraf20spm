                                                                                    Erhvervsudvalget 2021-22
                                                                                                           Offentligt

Folketingets Lovsekretariat                                                   ERHVERVSMINISTEREN

                                                                              11. marts 2022

Besvarelse af spørgsmål nr. S 545 stillet af Hans Christian Schmidt           ERHVERVSMINISTERIET
(V) den 3. marts 2022.
                                                                              Slotsholmsgade 10-12
Spørgsmål nr. S 545:                                                          1216 København K
Mener ministeren, at det er acceptabelt, at en sag om slutafregning af
hjælpepakker pr. 31. december 2021 endnu ikke er afsluttet og beløbet         Tlf.  33 92 33 50
ikke er udbetalt den 3. marts 2022?
                                                                              Fax   33 12 37 78
Svar:
Virksomheder og selvstændige mv., der har modtaget kompensation for           CVR-nr. 10 09 24 85
perioden foråret – sommeren 2020, har haft mulighed for at slutafregne.
Det lægges til grund, at der spørges til, hvorfor en virksomhed, som har      EAN nr. 5798000026001
indsendt sin slutafregning til Erhvervsstyrelsen den 31. december 2021,
ikke har modtaget en afgørelse.                                               em@em.dk

Det kan generelt oplyses, at Erhvervsstyrelsen på nuværende tidspunkt         www.em.dk
har truffet afgørelse i over 25 pct. af de modtagne slutafregningssager.
Dertil kommer yderligere en række sager, hvor Erhvervsstyrelsen har
bedt virksomhederne om supplerende oplysninger og afventer disse for,
at kunne afgøre sagerne.

Som spørgeren er bekendt med er kompensationsordningerne under coro-
na-krisen af flere omgange blevet forlænget og justeret – senest med de
politiske aftaler af den 9. og 18. december 2021, hvor det blev besluttet,
at de generelle kompensationsordninger skulle genåbnes med udløb den
28. februar 2022.

Beslutningerne om at forlænge kompensationsordningerne har betydet, at
slutafregningen for de første kompensationsperioder i 2020 – herunder
virksomhedernes frist for at indberette til slutafregningen for disse perio-
der – er blevet udskudt af nogle omgange, som jeg også har været i dialog
med aftalekredsen om.

Samtidig har Erhvervsstyrelsen prioriteret sagsbehandlingen af ansøgnin-
ger om kompensation over sager om slutafregning ud fra et hensyn om
først og fremmest at få pengene ud til de virksomhederne, der løbende har
været ramt af krisen. Det er forsat muligt for virksomheder at søge de
generelle kompensationsordninger frem til den 31. marts 2022.
Erhvervsstyrelsen forventer at åbne for slutafregningen af de resterende
kompensationsperioder (efterår 2020 – vinter 2022) i maj måned 2022.
Virksomhederne vil her kunne lave en samlet slutafregning for al kom-
pensation modtaget under corona-krisen. Planen for den samlede slutaf-
regning er udarbejdet med inddragelse af relevante erhvervsorganisatio-
ner, ligesom aftalepartierne løbende er blevet orienteret.
Med venlig hilsen
Simon Kollerup

                                                                                                                                  2
