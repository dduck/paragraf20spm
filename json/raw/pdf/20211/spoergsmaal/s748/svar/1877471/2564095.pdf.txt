                                                                                                        Skatteudvalget 2021-22
                                                                                                                            Offentligt

                                                                                         26. april 2022
                                                                                         J.nr. 2022-3479

Til Folketingets Lovsekretariat

Hermed sendes svar på spørgsmål S 748 af 13. april 2022, indleveret af Dennis Flydtkjær
(DF).

Jeppe Bruus

             / Kathrine Waage
Spørgsmål

Hvad er ministerens holdning til, at man fremover betaler afgift af en leasingbil ud fra bi-
lens listepris og samtidig sætter satsen ned, så ændringen forbliver provenuneutral, med
det mål at lave et mere enkelt og gennemskueligt afgiftssystem til gavn for forhandlere,
borgere og motorstyrelsen?

Svar

Indledningsvist vil jeg gerne anerkende ønsket om et enkelt og gennemskueligt afgiftssy-
stem.

Registreringsafgiften er udformet som en værdibaseret afgift, hvor der betales afgift af en
bils almindelige pris ved salg til bruger. Den almindelige pris ved salg til bruger er ikke i
alle tilfælde identisk med listeprisen, forstået som den vejledende udsalgspris, idet det kan
være muligt at opnå rabatter for almindelige bilkøbere, der køber én bil, såvel som for flå-
deejere, fx leasingselskaber, der køber mange biler.

Forslaget om at beregne en leasingbils registreringsafgift med udgangspunkt i listeprisen
indebærer derfor, at leasingbiler vil kunne blive belastet af en højere afgift end biler, der
er solgt til almindelige bilkøbere, hvor det fortsat vil være den almindelige pris ved salg til
bruger, der gælder. Dette vurderes at udgøre en EU-stridig forskelsbehandling, da bl.a.
udenlandske leasingvirksomheder i så fald ikke kan anvende samme beregningsgrundlag,
som hvis der var tale om salg af en bil her i landet, hvor den afgiftspligtige værdi som
nævnt fastsættes til bilernes almindelige pris ved salg til bruger.

Desuden er det oftest bilimportørerne selv, der fastsætter listeprisen, og som derfor har
mulighed for at påvirke størrelsen af denne. Der findes således allerede ved de gældende
regler eksempler på, at stort set ens biler betegnes forskelligt, alt efter om de udbydes til
salg til almindelige købere eller udbydes som leasingbiler. Dermed vil der også kunne
være tale om forskellige listepriser og registreringsafgift på stort set ens biler, afhængigt af
om de sælges eller leases. Det er derfor sandsynligt, at anvendelse af listepriser ved bereg-
ning af registreringsafgift for leasingbiler vil medføre et mindreprovenu.

På den baggrund har jeg derfor ikke aktuelle planer om at ændre på de gældende regler.

                                                                                                                                                                                   Side 2 af 2
