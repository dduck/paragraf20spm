                                                                        Erhvervsudvalget, Transportudvalget 2021-22
                                                                                                                         Offentligt

                                                                        Transportministeren

Lovsekretariatet                                                        16. februar 2022
Folketinget                                                             2022-1258

                                                                        Frederiksholms Kanal 27 F
                                                                        1220 København K

                                                                        Telefon 41 71 27 00

Folketingsmedlem Hans Kristian Skibby (DF) har den 9. februar
2022 stillet mig følgende spørgsmål, som jeg hermed skal besvare.

Spørgsmål nr. 488:

Er ministeren bekymret for skævvridning og ulige konkurrencevil-
kår i sektoren for lastbiltransport, når udenlandske chauffører un-
derbyder danske chauffører og arbejdsvilkår med en timeløn på 25
kr.?

Svar:

Det er helt afgørende, at vi har fair og lige konkurrencevilkår i vej-
transportsektoren. Vi har i medfør af EU’s vejpakke fået et sæt
klare regler, der skal sikre et bedre konkurrencegrundlag og bedre
arbejdsvilkår for såvel danske som udenlandske chauffører. Der er
derfor ikke nogen tvivl om, at en timeløn på 25 kr. for arbejde ud-
ført i Danmark, er uacceptabelt, såfremt det har fundet sted. Jeg er
dog samtidig af den overbevisning, at størstedelen af transportvirk-
somhederne indretter sig efter de nye regler og ikke underbetaler
deres chauffører.

Regeringen har kæmpet hårdt for at forbedre forholdene i vejtrans-
portsektoren med klare regler, der også kan give myndighederne et
stærkere grundlag for at sikre effektiv kontrol. Første del af vejpak-
ken, der indeholder regler om køre- og hviletid, trådte i kraft au-
gust 2020. De sektorspecifikke udstationeringsregler trådte i kraft
den 2. februar 2022, og reglerne der indfører skærpede etable-
ringskrav til virksomhederne med henblik på at bekæmpe postkas-
seselskaber, træder i kraft den 21. februar 2022. I maj 2022 for-
ventes de nye regler med kontrol af arbejdstid at blive implemente-
ret. Samlet set udgør de alle et væsentligt supplement og tiltag til
de gældende regler, der kan forhindre konkurrenceforvridningen.
                   Side 2/2

Med venlig hilsen
Trine Bramsen
