                                                                              Børne- og Undervisningsudvalget 2021-22
                                                                                                                          Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Marie Krarup (UFG) har den 7. april 2022 stillet        1220 København K
skriftlig § 20-spørgsmål nr. S 705, som hermed besvares.                      Tlf. nr.: 32 92 50 00
                                                                              E-mail: uvm@uvm.dk
Spørgsmål nr. S 705:                                                          www.uvm.dk
Vil ministeren være indstillet på at gøre hjemmepasning af små børn           CVR-nr.: 20453044
mere økonomisk attraktivt for danske børnefamilier?
                                                                              19. april 2022
Svar:                                                                         Sagsnr.: 22/07485
I Danmark har vi daginstitutioner og dagpleje med en høj grad af uddan-
net personale og krav til den pædagogiske kvalitet. Det danske dagtil-
budssystem er centralt for, at Danmark kan have et velfungerende ar-
bejdsmarked, hvor både far og mor er i lønnet arbejde og betaler skat til
vores fælles velfærdssamfund.

Kommunalbestyrelsen kan endvidere beslutte at give forældre mulighed
for at vælge et økonomisk tilskud til pasning af egne børn i stedet for en
plads i et dagtilbud. Det er således allerede i dag mulighed for at vurdere
lokalt, om der er behov for tilskud til pasning af egne børn. Det er den
enkelte kommune, der fastsætter tilskuddets størrelse og hvilken alders-
gruppe, der kan modtage tilskud.

Det står enhver frit at gå hjemme, men regeringen mener ikke, at de
penge, vi betaler til fællesskabet, skal bruges på at betale forældre for at
gå derhjemme og passe deres børn. Vi skal bruge pengene på at under-
støtte dagtilbud af høj kvalitet, hvor der er uddannet pædagogisk perso-
nale og pædagogisk kvalitet, så børnene kan få et godt og rigt børneliv og
være en del af et børnefællesskab.

Jeg ønsker på den baggrund ikke at gøre hjemmepasning af børn mere
økonomisk attraktivt for danske børnefamilier.
     Med venlig hilsen
Pernille Rosenkrantz-Theil

                                                                                         2
