                                                                               Børne- og Undervisningsudvalget 2021-22
                                                                                                                           Offentligt

Folketingets Lovsekretariat                                                    Ministeren
Christiansborg
                                                                               Frederiksholms Kanal 21
Medlem af Folketinget Sikandar Siddique (FG) har den 14. januar 2022           1220 København K
stillet spørgsmål nr. S 386, som hermed besvares.                              Tlf. nr.: 32 92 50 00
                                                                               E-mail: uvm@uvm.dk
Spørgsmål nr. S 386:                                                           www.uvm.dk
Anerkender ministeren, at det faglige niveau hos de seneste tre uddannel-      CVR-nr.: 20453044
sesårgange er blevet påvirket betydeligt af, at en betydelig del af deres al-
mindelige undervisningstimer er blevet erstattet af onlineundervisning?        25. januar 2022
                                                                               Sagsnr.: 22/01129
Svar:
Der er ingen tvivl om, at covid-19 har medført en forandret hverdag og
undervisning for landets elever – både i grundskolen og på ungdoms- og
voksenuddannelserne. Det må alt andet lige forventes at have haft betyd-
ning for elevernes faglige niveau. Det er imidlertid svært at sammenligne
elevernes faglige niveau i forhold til tidligere uddannelsesår. Det skyldes
særligt, at prøve- og eksamensvilkårene for eleverne på grundskolerne og
de gymnasiale uddannelser grundet covid-19 har været anderledes end
normalt, og at det derfor er svært at sammenligne resultaterne med tidli-
gere årgange. Resultaterne af de nationale test i skoleåret 2020/21 i
grundskolen og de afsluttende prøver på de gymnasiale uddannelser viser
det samme eller et lidt højere fagligt niveau end før Covid-19.

Børne- og Undervisningsministeriet følger området tæt og gør alt for at
det faglige efterslæb afhjælpes mest muligt. Af den grund har ministeriet
gennemført en erfaringsopsamling fra den første nedlukning i 2020 og
igangsat en erfaringsopsamling fra den anden nedlukningsperiode fra de-
cember 2020 og frem. Herudover har regeringen bl.a. af to omgange i
2021 via brede politiske aftaler afsat henholdsvis 600 mio. kr. og 295
mio. kr. til at understøtte det faglige løft og trivslen hos elever i grund-
skolen og på ungdoms- og voksenuddannelserne.

Det skal bemærkes, at alle elever i nedlukningsperioden har fået tilbudt
nødundervisning i form af fjernundervisning. Fjernundervisning er et al-
ment element i undervisningen på voksen- og ungdomsuddannelserne,
idet det i nogle sammenhænge vurderes at kunne være en fordelagtig un-
dervisningsform. Fjernundervisning er derved ikke nødvendigvis lig med
ringere undervisningskvalitet.

                                Med venlig hilsen
                           Pernille Rosenkrantz-Theil

                                                                                                                    2
