Folketingets Lovsekretariat                                                                          Miljø- og Fødevareudvalget 2021-22
Christiansborg                                                                                                                            Offentligt
1240 København K
                                                                                                 Den 16. januar 2022

Miljøministerens besvarelse af spørgsmål nr. S 357 stillet den 7. januar af Mona Juul (KF).

Spørgsmål nr. S 357
”Er ministeren enig i, at man bør slå forureningerne i Grindsted sammen, når det gælder
undersøgelserne af disse, således man hurtigere kan opnå et billede af, hvorvidt det udgør en
sundhedsrisiko eller ej?”

Svar
Oprensning af generationsforureninger sker efter den plan, regionerne har udarbejdet.
Generationsforureningerne har en størrelse og et omfang, der adskiller dem fra andre
forureninger. Der kan være flere kilder til forurening på et stort areal, og derfor bør regionerne
have mulighed for at prioritere de kilder, der udgør den største risiko.

Fase 1 i Regionernes plan for generationsforureningerne dækker undersøgelser og forberedelse af
afværge for de forureninger, som kommer fra fabriksgrunden i Grindsted.

Regionernes indsats over for generationsforureninger løber parallelt med deres sædvanlige
indsats over for jordforureninger, der ligger inden for de offentlige indsatsområder. Arealer, der
falder uden for de offentlige indsatsområder, kan i særlige tilfælde blive en del af den offentlige
indsats, hvis regionen vurderer, at der er særlige tungtvejende hensyn til menneskers sundhed og
det omgivende miljø. Det følger af en tidligere redegørelse fra Kammeradvokaten.

Lea Wermelin                 /  Nina Porst

Miljøministeriet • Slotsholmsgade 12 • 1216 København K
Tlf. 38 14 21 42 • Fax 33 14 50 42 • CVR 12854358 • EAN 5798000862005 • mim@mim.dk • www.mim.dk
