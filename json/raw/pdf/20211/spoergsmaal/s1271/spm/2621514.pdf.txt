                                         Europaudvalget, Skatteudvalget 2021-22
                                                                                   Offentligt

Spørgsmål nr. S 1271
§ 20-spørgsmål til skriftlig besvarelse

Til:         Skatteministeren
Dato:        13. september 2022
Stillet af:  Kim Valentin (V)

Er ministeren positiv over for et forstærket samarbejde om global
minimumsskat?
(Spm. nr. S 1271).

Begrundelse
Vedtagelse af skatteinitiativer på EU-niveau kræver enstemmighed, og på
nuværende tidspunkt blokerer Ungarn for vedtagelsen af en global aftale om
minimumsskat på 15 pct. for selskaber fra 2023. På den baggrund kan
spørgeren af dette spørgsmål forstå, at Kommissionen overvejer forstærket
samarbejde som alternativ til enstemmighed og at lade reglerne gælde for 26
medlemslande, men ikke Ungarn. Umiddelbart er Tyskland, Frankrig, Italien,
Spanien og Holland positive over for forstærket samarbejde om global
minimumsskat. Der henvises til artiklen »Brussels considers cutting Hungary
out of global tax rate bill« bragt på www.politico.eu den 7. september 2022 og
artiklen »EU Nations Commit to Global Minimum Tax Despite Hungary Veto«
bragt på www.bloomberg.com den 9. september 2022.

Svaret bedes sendt elektronisk til spørgeren på Kim.Valentin@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
