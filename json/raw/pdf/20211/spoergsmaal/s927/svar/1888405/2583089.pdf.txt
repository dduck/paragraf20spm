                                                                                         Beskæftigelsesudvalget 2021-22
                                                                                                                        Offentligt

Folketingets Lovsekretariat                                                              Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Niels Flemming Hansen
Niels.Hansen@ft.dk                                                                       T +45 72 20 50 00
                                                                                         E bm@bm.dk
                                                                                         www.bm.dk

                                                                                         CVR 10172748

                                                                                         J.nr. 20225200256

Folketingsmedlem Niels Flemming Hansen (KF) har den 17. maj 2022 stillet føl-
gende spørgsmål nr. S 927, som hermed besvares.

Spørgsmål nr. S 927:
”Mener ministeren, at Arbejdstilsynets vejledning til ansatte om ansattes egne plig-
ter er tidssvarende i forhold til den stigende indflydelse og frihed, de ansatte har i
arbejdet og i forhold til, at et godt arbejdsmiljø opnås ved en fælles indsats hos ar-
bejdsgiver, ledere og ansatte, og finder ministeren i forlængelse heraf, at moderni-
seringen af Arbejdsmiljølovens § 28, stk.2, som følge af trepartsaftale om seksuel
chikane, bør give anledning til, at de ansattes pligter beskrives i Arbejdstilsynets
vejledninger, herunder særligt vejledninger om psykisk arbejdsmiljø? ”

Svar:
Regeringen og arbejdsmarkedets parter indgik i marts 2022 en trepartsaftale om
seksuel chikane, der skal understøtte en kulturforandring på arbejdspladsen.

Aftalen indeholder en række initiativer, bl.a. et initiativ om tydeliggørelse af de an-
sattes pligter efter arbejdsmiljøloven. Initiativet består i en præcisering i arbejds-
miljøloven, som indebærer en modernisering og tydeliggørelse af bestemmelsen
om de ansattes pligter, så man ikke skal være i tvivl om, at bestemmelsen også
dækker det psykiske arbejdsmiljø.

Der er ikke med moderniseringen og tydeliggørelsen af bestemmelsen lagt op til en
ændring af de ansattes pligter og ansvar efter arbejdsmiljøloven. Det vil fortsat
være arbejdsgiveren, der har pligt til at sørge for, at arbejdsforholdene sikkerheds-
og sundhedsmæssigt er fuldt forsvarlige.

Afslutningsvist kan jeg oplyse, at Arbejdstilsynet i øjeblikket har drøftelser med ar-
bejdsmarkedets parter om, hvordan bl.a. ansattes pligter skal formidles i af Ar-
bejdstilsynet.

Jeg ser frem til at se resultatet af disse drøftelser.
Venlig hilsen
Peter Hummelgaard
Beskæftigelsesminister

                                                                                                   2
