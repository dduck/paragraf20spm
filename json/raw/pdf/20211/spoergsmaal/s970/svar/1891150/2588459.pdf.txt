                                                                            Børne- og Undervisningsudvalget 2021-22
                                                                                                                        Offentligt

Folketingets Lovsekretariat                                                 Ministeren
Christiansborg
                                                                            Frederiksholms Kanal 21
Medlem af Folketinget Stén Knuth (V) har den 25. maj 2022 stillet           1220 København K
spørgsmål nr. S 970, som hermed besvares.                                   Tlf. nr.: 32 92 50 00
                                                                            E-mail: uvm@uvm.dk
Spørgsmål nr. S 970:                                                        www.uvm.dk
Ønsker ministeren at gøre noget ved de store forskelle, der er i elevernes  CVR-nr.: 20453044
bevægelsesvaner på tværs af landets ungdomsuddannelser, som rappor-
ten »Unge, uddannelse og bevægelsesvaner« påpeger?                          3. juni 2022
                                                                            Sagsnr.: 22/10968
Svar:
Det antages, at der med forskelle i bevægelsesvaner for elever på tværs af
landets ungdomsuddannelser henvises til, at en lavere andel af erhvervs-
skoleeleverne generelt er bevægelsesaktive i fritiden sammenlignet med
elever på de gymnasiale uddannelser. Jf. svar på § 20 spørgsmål S 969 er
der tale om en kompleks problemstilling, der bør tilgås fra flere forskel-
lige vinkler end blot gennem de unges uddannelse. Ligeledes har er-
hvervsskoleeleverne en anden hverdag end de øvrige elever, hvilket kan
være en af årsagerne til forskellene.

Motion og bevægelse er allerede et indsatsområde på erhvervsuddannel-
serne. Med erhvervsuddannelsesreformen fra 2014 indgik det, at er-
hvervsskolerne skal tilrettelægge undervisningen på grundforløbet såle-
des, at eleverne inden for den samlede undervisningstid deltager i motion
og bevægelse hver dag i et omfang svarende til gennemsnitligt 45 minut-
ter om dagen. Det kan eksempelvis ske i form af valgfri idrætstimer eller
som pædagogisk princip for undervisningen.

I følgeforskningen til reformen påpeges det, at der ses en positiv sam-
menhæng mellem elevernes trivsel, og hvorvidt de dyrker motion og be-
vægelse som et led i undervisningen. Der er derfor god grund til, at er-
hvervsskolerne fortsat er opmærksomme på at have motion og bevæ-
gelse i fokus. Børne- og Undervisningsministeriet vil i sit løbende ny-
hedsbrev til erhvervsskolerne gøre opmærksom på udgivelsen af denne
rapport.
     Med venlig hilsen
Pernille Rosenkrantz-Theil

                                                                                         2
