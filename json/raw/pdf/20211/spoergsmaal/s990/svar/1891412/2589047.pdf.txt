                  Udlændinge- og Integrationsudvalget 2021-22
                                                                   Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Torsten Gejl (ALT) har den 31. maj 2022 stillet følgende         7. juni 2022
spørgsmål nr. S 990 til udlændinge- og integrationsministeren, som hermed besva-
res.                                                                                   Udlændinge- og
                                                                                       Integrationsministeriet
Spørgsmål S 990:
                                                                                       Slotsholmsgade 10
Hvordan begrunder ministeren proportionaliteten i straffen; isolationsfængsel i 15     1216 København K
dage, taget i betragtning, at landsretten har afsagt dom om at indsatte må have
deres telefon hos sig, og forseelsen er begået af en ikke kriminel person, der skal    Tel.      6198 4000
udvises af landet?
                                                                                       Mail      uim@uim.dk
Begrundelse
Afviste asylansøgere fratages deres telefon, når de indsættes i Udrejsecenter Elle-    Web       www.uim.dk
bæk. Indsatte, der tages med en telefon, straffes med 15 dage i isolationsfængsel.
I en rapport fra European Committee for the Prevention of Torture - »Inhumane or       CVR-nr. 36977191
Degrading Treatments of Punishment«-rapporten, til den danske regering fra april
2019 - understreges det, at migranter og afviste asylansøgere skal have mulighed       Sags nr.  2022 - 7845
for at opretholde kontakt med omverdenen. Allerede i 2014 har komiteen gjort op-       Akt-id    1999836
mærksom på, at afviste asylansøgere bør have regelmæssig adgang til deres mobil-
telefon evt. i et dedikeret rum for telefonsamtaler og evt. adgang til en mobiltele-
fon uden mobilkamera. Den Europæiske Torturkomiteen anbefaler, at de afviste
asylansøgere får øget mulighed for kontakt til omverdenen, dette kan gøres ved, at
de får adgang til deres mobiltelefon, som man også ser, at der gøres i andre lande,
eller der udvikles en billig internetmulighed.

Svar:

Spørger har ikke nærmere angivet, hvilken dom fra landsretten, som spørger hen-
viser til.

Jeg kan dog generelt oplyse, at Østre Landsret ved dom af 31. marts 2017 har fast-
slået, at straffelovens § 124, stk. 4, ikke finder anvendelse på en udlænding, som er
frihedsberøvet efter udlændingelovens § 36 i en institution for frihedsberøvede ud-
lændinge.

Side 1/2
Efter straffelovens § 124, stk. 4, 1. pkt., straffes den, der i et arresthus eller lukket
fængsel som anholdt, fængslet eller forvaringsanbragt uretmæssigt besidder en
mobiltelefon eller lignende kommunikationsudstyr, med bøde eller fængsel indtil 6
måneder.

Denne bestemmelse i straffeloven vedrører således straf efter straffeloven og ikke
en frihedsberøvede efter udlændingeloven.

Forbuddet mod besiddelse af mobiltelefoner i Ellebæk følger af administrative reg-
ler, og overtrædelse kan medføre disciplinærstraf i form af strafcelle.

Forbuddet mod mobiltelefoner i Ellebæk er begrundet i vigtige hensyn til sikkerhed,
og det er min opfattelse, at hvis dette forbud skal virke, så skal der også være en
sanktion, hvis man overtræder det.

Kaare Dybvad Bek

                  /
                                        Louise Ersbøll Leimand

Side 2/2
