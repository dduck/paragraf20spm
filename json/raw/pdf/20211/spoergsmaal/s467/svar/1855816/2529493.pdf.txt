                                                                                       Retsudvalget 2021-22
                                                                                                        Offentligt

Folketinget                                                                  Dato:     15. februar 2022
Christiansborg                                                               Kontor:   Straffuldbyrdelseskonto-
1240 København K                                                                       ret
DK Danmark                                                                   Sagsbeh:  Mikkel Hartz Reenberg
                                                                             Sagsnr.:  2022-0033-0443
                                                                             Dok.:     2319456

Besvarelse af spørgsmål nr. S 467 fra medlem af Folketinget Britt Bager
(KF):

Hermed sendes besvarelse af spørgsmål nr. S 467, som medlem af Folketin-
get Britt Bager (KF) har stillet til justitsministeren den 7. februar 2022.

Nick Hækkerup

                  /
                            Patrick Kofod Holm Schack

                                                                             Slotsholmsgade 10
                                                                             1216 København K.

                                                                             T +45 3392 3340
                                                                             F +45 3393 3510

                                                                             www.justitsministeriet.dk
                                                                             jm@jm.dk

                                                                             Side 1/3
Spørgsmål nr. S 467 fra medlem af Folketinget Britt Bager (KF):

       ”Vil ministeren kommentere artiklen af 2. februar 2022 fra
       www.faengselsforbundet.dk: »Er det gratis at true en fængsels-
       betjent på livet«, herunder hvorvidt det i realiteten er uden kon-
       sekvens at overfuse, true eller spytte på en fængselsbetjent?

Svar:

Som jeg tidligere har givet udtryk for, kan jeg ikke tage nok afstand fra, at
kriminelle overfalder fængselspersonalet. Det skal vi på ingen måde accep-
tere. De ansatte udfører hver dag en vigtig samfundsmæssig opgave med at
sikre trygheden i vores samfund, og de skal ikke gå på arbejde med frygten
for at blive udsat for vold af de indsatte. Derfor er jeg også meget optaget
af, at der bliver slået hårdt ned på de indsatte i sådanne tilfælde, og at der
bliver fulgt ordentligt op over for de ansatte, som måtte være blevet udsat
for sådanne overfald.

I den forbindelse er jeg også glad for, at der for nylig blev indgået en ny
flerårsaftale for kriminalforsorgen, bl.a. med deltagelse af spørgerens parti,
hvor der tages en række initiativer for at styrke sikkerheden og sikre mere
konsekvens over for de hårdeste indsatte.

Med aftalen fordobles strafniveauet for vold begået mod ansatte i kriminal-
forsorgens institutioner – f.eks. over for fængselsbetjente. Derudover er af-
talepartierne enige om, at der skal indføres et nyt disciplinærstraffesystem,
hvor der bl.a. skal være fokus på nultolerance over for indsatte, der udviser
foragt for fællesskabet i fængsler og arrester, og som gentagne gange bryder
reglerne i fængslet, eksempelvis ved verbalt at overfalde en fængselsbetjent.
Der skal som led heri indføres en konsekvensordning, hvor der ved tredje
forseelse udløses en yderligere mærkbar og markant reaktion, så den ind-
satte oplever en reel konsekvens af en gentagen uacceptabel adfærd.

I forhold til de konkrete sager, som omtales i den artikel, der henvises til i
spørgsmålet, kan jeg ikke inden for rammerne af et spørgsmål efter § 20 i
Folketingets Forretningsorden redegøre nærmere herfor, da det vil kræve, at
der indhentes oplysninger herom fra underliggende myndigheder. Jeg kan i
den forbindelse oplyse, at jeg den 7. februar 2022 har modtaget spørgsmål
nr. 537 (Alm. del) fra Folketingets Retsudvalg, hvor der spørges til den
samme artikel. Jeg vil til brug for besvarelsen af dette spørgsmål indhente

                                                                                                                                               Side 2/3
oplysninger fra underliggende myndigheder og oversende svaret, når det fo-
religger.

                                                                                                                                               Side 3/3
