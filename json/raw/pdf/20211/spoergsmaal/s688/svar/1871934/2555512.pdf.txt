Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.      Medlem af Folketinget Brigitte Jerkel (KF) har d. 1. april 2022 stillet følgende
2022 - 2048  spørgsmål nr. S 688 til social- og ældreministeren, som hermed besvares.

Doknr.       Spørgsmål nr. S 688:
555381       ”Hvad mener ministeren om kritikken af evalueringen af det specialiserede
             socialområde, som er frembragt af en lang række organisationer på området,
Dato         og mener ministeren, at det er mærkværdigt, at en så alvorlig kritik kan
06-04-2022   forekomme, når organisationerne burde have været inddraget i processen
             vedrørende evalueringen?"

             Svar:
             De 29 aktører og interessenter i følgegruppen til Evalueringen af det
             specialiserede socialområde har været tæt inddraget i arbejdet siden opstarten
             i sommeren 2020, bl.a. ved 11 følgegruppemøder foruden en række bilaterale
             møder mellem Social- og Ældreministeriet og interessenterne.

             Følgegruppen har – som en del af procesplanen for arbejdet – set og
             kommenteret på de nye analyser og undersøgelser, som ligger til grund for det
             første udkast til afrapportering på evalueringen, som blev udsendt den 4. marts
             2022.

             Udkastet blev drøftet på et møde med følgegruppen d. 18. marts 2022, som en
             del af høringsprocessen, på samme vis, som det har været praksis for de
             underliggende analyser og undersøgelser.

             Jeg kan således ikke genkende den præmis, der ligger i spørgsmålet, om at
             interessenterne ikke skulle have været inddraget i processen.

             Jeg har derimod lagt vægt på, at processen for evalueringen har været så
             inddragende som muligt. Fordi det har været vigtigt for mig, at interessenterne
             har haft mulighed for løbende at komme med bemærkninger, og ministeriet er
             aktuelt i gang med at se på aktørernes seneste input og ønsker til ændringer
             med henblik på en efterfølgende fornyet drøftelse i følgegruppen.

             Det er fortsat håbet at kunne præsentere det endelige analysearbejde i foråret,
             og så glæder regeringen sig til at fremlægge løsningsforslag.

                             1
Med venlig hilsen
Astrid Krag

                                                                                                                                  2
