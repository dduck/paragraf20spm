                                                                                                                            Kulturudvalget 2021-22
                                                                                                                                                Offentligt

                                                                                                                       Kulturministeren

Folketingets Lovsekretariat                                                                                            Kulturministeriet
Christiansborg                                                                                                         Nybrogade 2
1240 København K                                                                                                       1203 København K

                                                                                                                       Tlf  : 33 92 33 70

                                                                                                                       E-mail : kum@kum.dk

                                                                                                                       Web : www.kum.dk

                                                                                                       16. marts 2022

Folketingsmedlem Dennis Flydtkjær (DF) har den 9. marts 2022 stillet mig følgende
spørgsmål nr. S 567, som jeg hermed besvarer.

Spørgsmål:

Vil ministeren kommentere artiklen »Staten vil sælge Charlottenlund Slot« bragt i
Berlingske den 7. marts 2022 og i forlængelse heraf give garanti for, at Charlottenlund
Slot og slotshaven også i fremtiden vil være tilgængelige for offentligheden?

Svar:

Charlottenlund Slot har været udlejet til erhvervsformål siden 1935, hvor ejendommen
udgik af civilisten og dermed ikke længere blev stillet til rådighed for kongehuset.
Charlottenlund Slot har således igennem en meget lang periode været anvendt til
erhvervsformål.

Slottet og den omgivende slotshave har fortsat en kulturhistorisk værdi og er fredet.
Der vil fortsat være adgang til slotshaven efter et salg, idet det følger af
arealfredningen, at slotshaven i sit fulde omfang skal bevares som rekreativt grønt
område med adgang for offentligheden.

På den baggrund ser jeg ikke et behov for at fastholde det statslig ejerskab af
ejendommen. Jeg er også tryg ved, at de gældende fredninger vil sikre en bevarelse af
ejendommens kulturværdi.

Ane Halsboe-Jørgensen

                                                                                                                       Dok. nr. 32634
