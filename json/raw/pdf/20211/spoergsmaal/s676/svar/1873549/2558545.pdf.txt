                                                                                       Erhvervsudvalget 2021-22
                                                                                                              Offentligt

Folketingets Lovsekretariat                                                      ERHVERVSMINISTEREN

                                                                                 11. april 2022

Besvarelse af spørgsmål S 676 stillet af René Christensen (DF) den 1.            ERHVERVSMINISTERIET
april 2022.
                                                                                 Slotsholmsgade 10-12
Spørgsmål:                                                                       DK - 1216 København K
Vil regeringen, idet flere offentlige styrelser har indgået langsigtede kon-
trakter med private underleverandører, der udelukkende reguleres ud fra          Tlf.  33 92 33 50
nettoprisindekset, og dette særlig giver problemer for små og mellemstore
energiintensive virksomheder, der ikke har en chance for at betale de sti-       Fax. 33 12 37 78
gende energiregninger uden en mere tilsvarende prisregulering, arbejde for
at imødekomme de statslige underleverandører, der særlig rammes af de            CVR-nr. 10092485
stigende energipriser?
                                                                                 EAN nr. 5798000026001
Svar:
Ruslands invasion af Ukraine har medført udfordringer i forhold til mang-        em@em.dk
lende leveringer, fald i udbud af varer samt prisstigninger på råstoffer og
andre produkter. Dette kan indebære en række udbuds- og kontraktretlige          www.em.dk
udfordringer for offentlige ordregivere og leverandører.

I sådan en situation er det vigtigt, at vi hjælper både leverandører og offent-
lige ordregivere med, hvordan de kan agere inden for udbudslovens ram-
mer. Derfor har Konkurrence- og Forbrugerstyrelsen udarbejdet et notat
vedrørende de juridiske rammer for ændringer af igangværende kontrakter
som følge af konsekvenserne af krigen. Notatet blev offentliggjort på Kon-
kurrence- og Forbrugerstyrelsens hjemmeside den 22. marts 2022 og er
vedlagt som bilag til denne besvarelse.

Yderligere er Økonomistyrelsen d. 7 april kommet med en opfordring til
dialog og henstiller til, at offentlige myndigheder i tilfælde af udfordrede
leverandører holder fast i det gode samarbejde med private leverandører og
udviser fleksibilitet med henblik på at finde løsninger på de konkrete ud-
fordringer. Nyheden fra Økonomistyrelsen er også vedlagt.

Danmark – og mange andre lande – står i en helt ekstraordinær situation,
hvor mange familier rammes af stigende varmepriser. Derfor har regerin-
gen sammen med et flertal i Folketinget afsat 2 mia. kr. til en økonomisk
håndsrækning til de danskere, der er hårdest ramt af de stigende varmepri-
ser.
Varmechecken udbetales automatisk i august og september, når data er ind-
samlet, og udbetalingssystemet er klar.

Regeringen har ikke for nuværende planer om særskilt finansiel kompen-
sation til statslige underleverandører som følge af de stigende energipriser.
Regeringen tager situationen meget alvorligt, og følger udviklingen i ener-
gipriserne og konsekvenserne for samfundet heraf tæt, og overvejer lø-
bende hvad man kan gøre fra regeringens side.

Med venlig hilsen

Simon Kollerup
