                                                                                        Retsudvalget 2021-22
                                                                                                         Offentligt

Folketinget                                                                   Dato:     25. august 2022
Lovsekretariatet                                                              Kontor:   Politikontoret
Christiansborg                                                                Sagsbeh:  Freja Bruun
1240 København K                                                              Sagsnr.:  2022-0033-0494
DK Danmark                                                                    Dok.:     2541087

Besvarelse af spørgsmål nr. S 1160 fra medlem af Folketinget Karina
Lorentzen Dehnhardt (SF):

Hermed sendes besvarelse af spørgsmål nr. S 1160, som medlem af Folke-
tinget Karina Lorentzen Dehnhardt (SF) har stillet til justitsministeren den
18. august 2022.

Mattias Tesfaye

                  /
                                      Thomas Højgaard

                                                                              Slotsholmsgade 10
                                                                              1216 København K.

                                                                              T +45 3392 3340
                                                                              F +45 3393 3510

                                                                              www.justitsministeriet.dk
                                                                              jm@jm.dk

                                                                              Side 1/2
Spørgsmål nr. S 1160 fra medlem af Folketinget Karina Lorentzen
Dehnhardt (SF):

       ”Idet ministeren har blæst til kamp mod hooliganisme, vil mini-
       steren så ikke tilkendegive, om ministeren synes, det er ok, at en
       klub afviser en anden klubs anmodning om at flytte en fodbold-
       kamp, når der tidligere har været masseslagsmål, når de to hold
       har mødtes?”
Begrundelse:
       ”Vedrører artikel fra Jyske Vestkysten: Kolding frygter ny bal-
       lade med Esbjerg-fans men kan ikke skaffe frivillige vagter nok
       på grund af kulturnat: EfB afviser at flytte højrisiko-kamp, 17.
       august 2022.”

Svar:

Det skal være trygt at gå til fodboldkamp – både når man tager til og fra
stadion og ikke mindst under kampen. Artiklen, som spørgsmålet henviser
til, omhandler en konkret sag, og jeg har ikke nærmere kendskab til den
omtalte problemstilling, men jeg kan nu forstå, at kampen er blevet rykket
til en anden dag. Det er min opfattelse, at det vil kræve en samlet indsats for
at gøre noget ved problemerne på stadion, hvor også klubberne har et ansvar
for at sikre trygheden. Det er aldeles uacceptabelt at de få ødelægger det for
de mange, som godt kan finde ud af det. Det skal vi – i samarbejde med
fodboldens aktører – have gjort noget ved.

Jeg kan generelt oplyse, at jeg har nedsat en hurtigarbejdende ekspertgruppe
med relevante aktører fra fodboldmiljøet, herunder Divisionsforeningen og
DBU, som skal komme med forslag til initiativer på området. Ekspertgrup-
pen kommer bl.a. til at se på, om politiet og klubberne har de nødvendige
redskaber til at komme problemerne med hooliganisme til livs.

Jeg forventer at kunne præsentere konkrete forslag til initiativer for Folke-
tingets partier i forbindelse med Folketingets åbning i oktober 2022.

                                                                                                                                               Side 2/2
