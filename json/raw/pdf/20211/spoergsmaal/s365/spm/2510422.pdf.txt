                                                                               Kulturudvalget 2021-22
                                                                                                   Offentligt

Spørgsmål nr. S 365
§ 20-spørgsmål til skriftlig besvarelse

Til:         10. januar 2022
Dato:        Uffe Elbæk (FG)
Stillet af:

Hvad er ministerens holdning til, at DIF den 5. januar i en e-mail til
Støttekomiteen for Tibet afviste at mødes med den tibetanske
menneskerettighedsaktivist og filmskaber Dhondup Wangchen, som netop
besøgte Danmark for - ud fra sine personlige erfaringer - at drøfte spørgsmål
om Kinas og IOC's brud på løfter afgivet i overensstemmelse med IOC's
Olympiske ånd og Code of Conduct i forbindelse med OL i 2008 og 2022?
(Spm. nr. S 365).

Begrundelse
Dhondup Wangchen er i disse uger på rundrejse i Europa for at snakke med
de enkelte landes olypiske kommiteer og havde derfor ønsket et møde med
DIF, som DIF takkede nej tak til. Det interview, som DR lavede med ham i
sidste uge, fremgår i artiklen af 8. januar 2022 fra www.dr.dk: ”Han blev
kidnappet, tortureret og fængslet af det kinesiske styre. Nu er Dhondup i
Danmark for at protestere mod OL i Beijing”.

Svaret bedes sendt elektronisk til spørgeren på Uffe.Elbaek@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                               Side 1 | 1
