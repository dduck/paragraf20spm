                                                                            Børne- og Undervisningsudvalget 2021-22
                                                                                                                        Offentligt

Folketingets Lovsekretariat                                                 Ministeren
Christiansborg
                                                                            Frederiksholms Kanal 21
Medlem af Folketinget Sikandar Siddique (FG) har den 14. januar 2022        1220 København K
stillet spørgsmål nr. S 385, som hermed besvares.                           Tlf. nr.: 32 92 50 00
                                                                            E-mail: uvm@uvm.dk
Spørgsmål nr. S 385:                                                        www.uvm.dk
Mener ministeren, at onlineundervisningen i det indeværende skoleår         CVR-nr.: 20453044
svarer til den almindelige undervisning, de studerende skulle have haft?
                                                                            25. januar 2022
Svar:                                                                       Sagsnr.: 22/01129
Det igangværende skoleår har heldigvis ikke været præget af lige så meget
fjernundervisning som de to forgangne skoleår. Generelt har eleverne på
ungdomsuddannelserne ikke været hjemsendt, og for eleverne i grund-
skolen har der alene været en kort hjemsendelse hen over jul og nytår fra
den 15. december 2021 til og med den 4. januar 2022. Dog har der pga.
den stigende samfundsmitte været en række lokale hjemsendelser af ele-
verne ifm. lokale smitteudbrud på grundskoleområdet, ligesom en del
elever både i grundskolen og på ungdoms- og voksenuddannelserne har
haft perioder i selvisolation mv. Derfor har dette skoleår heller ikke væ-
ret et normalt skoleår.

På voksen- og ungdomsuddannelserne er fjernundervisning et kendt ele-
ment i undervisningen. I grundskolen har fjernundervisningen, som bl.a.
kan gives i form af onlineundervisning, været et nyt element, som både
lærere og elever har skulle vænne sig til igennem de seneste knap to år.
Fjernundervisning giver nogle andre vilkår for undervisningen end nor-
mal undervisning med fysisk fremmøde. Det er mit indtryk, at både læ-
rere og elever undervejs er blevet langt mere fortrolige med fjernunder-
visningen, og at man derigennem også har fået blik for, hvad fjernunder-
visning henholdsvis kan og ikke kan, så der i videst muligt omfang kan
kompenseres for det i den efterfølgende undervisning.

                                Med venlig hilsen

                           Pernille Rosenkrantz-Theil
