Folketingets Lovsekretariat                                                                Miljø- og Fødevareudvalget 2021-22
Christiansborg                                                                                                                  Offentligt
1240 København K
                                                                                       Den 11. januar 2022

Hermed sendes besvarelse af spørgsmål nr. S 350, som medlem af Folketinget Susanne Zimmer
(FG) har stillet til ministeren for fødevarer, landbrug og fiskeri den 3. januar 2022.

Spørgsmål nr. S 350 fra medlem af Folketinget Susanne Zimmer (FG)
”Mener ministeren, at det er acceptabelt at holde katte i fangenskab i bure, og værende en
efterlevelse af dyrevelfærdsloven, og hvordan vil ministeren i modsat fald forhindre, at der nu og
fremadrettet holdes katte i minkbure eller lignende bure?”

Svar
Jeg mener, at det er uacceptabelt at bure katte permanent inde i små bure. Det er efter min
opfattelse ikke i overensstemmelse med intentionerne i dyrevelfærdsloven. Finder det sted, skal
det stoppes.

Det følger bl.a. af dyrevelfærdsloven, at katte skal behandles omsorgsfuldt, og at de opholdsrum og
-arealer, hvor katte holdes, skal kunne tilgodese deres behov. For at gøre det helt klart, at katte ikke
må holdes permanent i små bure, vil jeg ud over de generelle regler i dyrevelfærdsloven, udstede
en ny bekendtgørelse om dyrevelfærdsmæssige mindstekrav til hold af katte.

                 Rasmus Prehn
                                                       /
                                                                            Paolo Drostby

Ministeriet for Fødevarer, Landbrug og Fiskeri • Slotsholmsgade 12 • 1216 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
