                             Europaudvalget, Det Udenrigspolitiske Nævn, Udenrigsudvalget 2021-22
                                                                                                                  Offentligt

Udenrigsministeriet

Folketingets Lovsekretariat                  Asiatisk Plads 2
                                             DK-1448 København K
                                             Telefon +45 33 92 00 00
                                             Telefax +45 32 54 05 33
                                             E-mail: um@um.dk
                                             http://www.um.dk

Bilag  Sag/ID Nr.            Enhed           Dato

       2022-10184            EURKOR/EUN/JTK  3. marts 2022

       Svar på § 20-spørgsmål nr. S 553 stillet den 25. februar 2022 af
       Søren Søndergaard (EL) til udenrigsministeren.

       Spørgsmål
       Hvad mener regeringen om at lukke for al gas-, olie- og kulimport fra
       Rusland til Danmark og Europa som en del af sanktionshandlingerne mod
       Rusland på baggrund af Putins invasion af Ukraine?

       Svar
       Regeringen ønsker, at vi går så langt, som vi overhoved kan for, at Rusland
       mærker konsekvenserne af det helt uacceptable angreb på Ukraine. Det
       gælder også på energiområdet. Europas afhængighed af russisk gas, olie og
       kul er en betydelig strategisk fejl, som gør EU sårbar. Det er også derfor,
       at regeringen har været klar i sin holdning til Nord Stream 2. Ligesom at
       vi skubber på for grøn omstilling i Europa.

       Ruslands aggressive adfærd mod Ukraine og vilje til at udfordre den
       europæiske sikkerhedsorden understreger blot behovet for større
       europæisk uafhængighed af russisk gas. Det er vigtigt, at vi fremadrettet
       har fokus på at fremme og udbygge kapaciteten af vedvarende energi, så
       vi dermed mindsker afhængigheden af import af fossile brændsler fra bl.a.
       Rusland.

       Det er samtidig et vigtigt udgangspunkt for Danmark, at der tilstræbes
       EU-konsensus, samt at der sker en koordination med internationale
       partnere, herunder USA. Energisikkerhed er derfor også højt på
       dagsordenen for møder mellem EU og Washington, bl.a. i forbindelse
       med EU’s udenrigsrepræsentant Borrells besøg i Washington i februar. Jeg
       noterer mig også med tilfredshed, at der fra EU’s side aktuelt ses på
                                          2

beredskabsplaner og f.eks. muligheden for at øge importen af flydende
naturgas fra bl.a. USA og Norge.

                                Med venlig hilsen
                                   Jeppe Kofod
