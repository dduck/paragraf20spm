                               Indenrigs- og Boligudvalget 2021-22
                                                                   Offentligt

Folketingets Lovsekretariat    Stormgade 2-6
                               1470 København K
                               Telefon 72 28 24 00

Sagsnr.     Svar på spørgsmål stillet af Halime Oguz (SF) den 17. marts 2022.
2022-1515
            Spørgsmål nr. S 605:
Doknr.      ”Hvad mener ministeren om, at lejere, hvis husleje reguleres efter nettoprisindeks, jf.
499773      lejelovens § 53, stk. 2, eller boligreguleringsloven § 9 a, skal betale dobbelt for de sti-
            gende varmepriser, og vil ministeren foretage sig noget i den anledning, f.eks. lave et
Dato        indeks renset for varmepriser?”
22-03-2022
            Svar:
            Nettoprisindekset anvendes af en lang række offentlige institutioner og myndigheder
            samt private til regulering af kontraktbeløb og overførsler. En række love og bekendt-
            gørelser foreskriver anvendelse af nettoprisindekset i forbindelse med regulering af
            beløb.

            Nettoprisindekset viser den gennemsnitlige udvikling i forbrugerpriserne fratrukket
            indirekte skatter for varer og tjenester, der indgår i husholdningernes forbrug i Dan-
            mark.

            Indekset vurderes derfor velegnet til regulering af beløb, der ikke er pålagt indirekte
            skatter, fx regulering af husleje, som ikke er pålagt moms.

            Det kan endvidere oplyses, at nettoprisindekset er et indeks, der beregnes på basis af
            et vægtgrundlag. Vægtgrundlaget i nettoprisindekset er forskelligt fra vægtgrundlaget i
            forbrugerprisindekset. Fx indgår tungt beskattede varer som fx forskellige former for
            energiforsyning med en lavere vægt i nettoprisindekset end i forbrugerprisindekset.

            Jeg finder på baggrund af det anførte, at anvendelse af nettoprisindeks fortsat er en
            egnet måde at regulere huslejer på.

            Med venlig hilsen
            Kaare Dybvad Bek
