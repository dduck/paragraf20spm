                                                                                    Retsudvalget 2021-22
                                                                                                     Offentligt

Folketinget                                                               Dato:     19. maj 2022
Christiansborg                                                            Kontor:   Straffuldbyrdelseskonto-
1240 København K                                                                    ret
DK Danmark                                                                Sagsbeh:  Mikkel Hartz Reenberg
                                                                          Sagsnr.:  2022-0033-0475
                                                                          Dok.:     2439207

Besvarelse af spørgsmål nr. S 897 fra medlem af Folketinget Rosa Lund
(EL):

Hermed sendes besvarelse af spørgsmål nr. S 897, som medlem af Folketin-
get Rosa Lund (EL) har stillet til justitsministeren den 11. maj 2022.

Mattias Tesfaye

                  /
                                       Anders Lotterup

                                                                          Slotsholmsgade 10
                                                                          1216 København K.

                                                                          T +45 3392 3340
                                                                          F +45 3393 3510

                                                                          www.justitsministeriet.dk
                                                                          jm@jm.dk

                                                                          Side 1/3
Spørgsmål nr. S 897 fra medlem af Folketinget Rosa Lund (EL):

       ”Vil ministeren kommentere kritikken fra Helga Fastrup Ervik i
       artiklen »Danmark vil sende fanger til et andet land. Da Norge
       gjorde det, gav det problemer« fra Information den 2. april
       2022?”

Svar:

Min forgænger fremsatte den 27. april i år et lovforslag, der skal skabe ram-
merne for, at Danmark kan sende op til 300 udvisningsdømte udlændinge til
afsoning i Kosovo. Lad mig starte med at slå fast, at jeg godt kan forstå, at
initiativet om leje af fængselspladser vækker stor interesse. Der er tale om
et politisk nybrud.

Med initiativet skaber vi bedre plads i de danske fængsler, og vi letter pres-
set på vores fængselsbetjente, så de kan bruge flere af deres kræfter på de
indsatte, som før eller siden skal ud i det danske samfund og forhåbentlig
blive en del af fællesskabet på ny. Samtidig sender vi et klart signal til ud-
visningsdømte udlændinge, nemlig at deres fremtid ikke ligger i Danmark.

Med den foreslåede model indføres der en afsoningsform med en særegen
struktur, hvor bl.a. kosovariske fængsels- og transportbetjente varetager en
række af de opgaver, som ellers varetages af danske myndigheder i Dan-
mark. Der forudsættes i den forbindelse et fortsat implementeringsarbejde,
herunder afklaring af juridiske og praktiske spørgsmål samt uddannelse af
det kosovariske personale til opgavevaretagelsen. Dette arbejde vil pågå
frem mod ibrugtagelsen af fængselspladserne i Kosovo. Fængslet i Kosovo
vil ikke blive taget i brug, før det er vurderet, at forholdene grundlæggende
svarer til forholdene i fængsler i Danmark, og at afsoningen vil kunne ske
inden for rammerne af Danmarks internationale forpligtelser.

I den artikel, der henvises til i spørgsmålet, omtales Norges erfaringer med
at leje fængselspladser i Holland. Det fremgår af artiklen, at ordningen gav
anledning til en række overvejelser, herunder i forhold til overholdelse af
Norges internationale forpligtelser. Det fremgår i den forbindelse, at visse
uklarheder i forhold til norsk jurisdiktion har været et centralt spørgsmål i
forbindelse med Norges leje af de pågældende fængselspladser. Jeg har i
forbindelse med behandlingen af lovforslaget den 16. maj 2022 besvaret et
spørgsmål om Danmarks udøvelse af jurisdiktion under afsoningen i Ko-
sovo fra Folketingets Retsudvalg, spørgsmål nr. 1 til L 180, som jeg henviser

                                                                                                                                               Side 2/3
til. Jeg kan derudover oplyse, at den norske model for leje af fængselsplad-
ser i udlandet samt den kritik, der blev rejst af den norske ombudsmand
vedrørende dennes mulighed for at føre tilsyn, har været inddraget i forbin-
delse med udarbejdelsen af den traktat, der den 26. april 2022 blev indgået
mellem Danmark og Kosovo, og udarbejdelsen af det fremsatte lovforslag.

                                                                                                                                               Side 3/3
