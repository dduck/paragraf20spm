                                                                                Miljø- og Fødevareudvalget 2021-22
                                                                                    (Omtryk - 16-09-2022 - Omtrykt)
                                                                                                                    Offentligt

Spørgsmål nr. S 1280
§ 20-spørgsmål til skriftlig besvarelse

Til:         Miljøministeren
Dato:        15. september 2022
Stillet af:  Rasmus Nordqvist (SF)
OMTRYKT:     (Ændret adressat, den 16. september 2022)

Vil ministeren sikre, at forureneren holdes ansvarlig, når fisk fra dambrug
undslipper til skade for biodiversiteten i vandmiljøet?
(Spm. nr. S 1280).

Begrundelse
Den 26. august 2022 skyllede et skybrud op mod 50 ton fisk fra Toudal
Dambrug ud i Vonå, der er en del af Skjern Å-systemet. I det omfang det i
situationer som disse ikke lykkes at fiske undslupne fisk op, kan sådanne
hændelser føre til faunaforurening eller genetisk forurening af vilde stammer,
afhængigt af fiskearten. Det er vigtigt, at producenten er økonomisk
ansvarlig, så producenten har det størst mulige incitament til at sikre
dambrug m.v. bedst muligt.

Svaret bedes sendt elektronisk til spørgeren på Rasmus.Nordqvist@ft.dk;
sfjahi@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

Kopi til Ministeren for fødevarer, landbrug og fiskeri                          Side 1 | 1
