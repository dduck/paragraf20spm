                                                                                      Beskæftigelsesudvalget 2021-22
                                                                                                                     Offentligt

Folketingets Lovsekretariat                                                           Beskæftigelsesministeriet
lov@ft.dk                                                                             Holmens Kanal 20
                                                                                      1060 København K
René Christensen
rene.christensen@ft.dk                                                                T +45 72 20 50 00
                                                                                      E bm@bm.dk
Folketingsmedlem René Christensen (DF) har den 10. marts 2022 stillet følgende        www.bm.dk
spørgsmål nr. S 576, som hermed besvares.
                                                                                      CVR 10172748
Spørgsmål nr. S 576:
”Hvad er ministerens holdning til, at mere end 400 medarbejdere på DanSteel i         J.nr. 2022 - 2392
Frederiksværk, Halsnæs Kommunes største private virksomhed, frygter for deres         16. marts 2022
job, og hvad vil ministeren gøre for at sikre arbejdspladserne på Frederiksværks
stålværft? ”

Svar:

På grund af Ruslands invasion af Ukraine har Danmark sammen med resten af EU
indført hårde sanktioner mod Rusland. Sanktionerne vil uden tvivl også komme til
at ramme uden for Ruslands grænser.

Det kan desværre komme til at påvirke en række virksomheder, som er særligt sår-
bare over for de afledte konsekvenser af sanktionerne mod Rusland – eller russiske
modsanktioner. Jeg forstår derfor godt, hvis medarbejderne i de virksomheder fryg-
ter for deres fremtid, men det er desværre nødvendigt med de hårde sanktioner på
grund af Ruslands aggression.

Regeringen er i tæt dialog med erhvervslivet, ligesom vores myndigheder står klar
med hjælp, hvis man som virksomhed har brug for råd og vejledning om sanktio-
nerne.

Beskæftigelsessystemet med jobcentre og a-kasser er også klar til at hjælpe perso-
ner, der i sidste ende måtte blive afskediget i forbindelse med sanktionerne. Det så
vi senest under coronakrisen.

Beskæftigelsesministeriet har for eksempel en varslingspulje, som jobcentrene kan
søge til at iværksætte indsatser for medarbejdere i forbindelse med større afskedi-
gelser. Puljens midler kan bruges til indsatser som fx jobsøgningskurser og opkva-
lificering, der kan hjælpe afskedigede videre i job.
Venlig hilsen
Peter Hummelgaard
Beskæftigelsesminister

                                                                                                   2
