Folketingets Lovsekretariat                Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             w w w.sm.dk

Sags nr .    Medlem af Folketinget Pia Kjærsgaard (DF) har d. 19. august 2022 stillet
2022 - 4467  følgende spørgsmål nr. S 1171 til social- og ældreministeren, som hermed
             besvares.
Dok nr .
604132       Spørgsmål nr. S 1171:
             ”Hvordan har ministeren tænkt sig at skaffe plejesektoren flere ansatte, så man
Dato         ikke skal nøjes med én ansat til fire beboere?”
26-08-2022
             Svar:
             Desværre oplever mange kommuner udfordringer med deres rekruttering af
             medarbejdere til botilbud og til plejesektoren bredt set.

             Vi har en stærk økonomi, og vi er et af de lande, der er kommet bedst igennem
             coronakrisen. Beskæftigelsestallene har været stødt stigende, og ledigheden i
             vores samfund er historisk lav. Det er rigtig positivt, men det betyder samtidig,
             at vi har få ledige til en stor efterspørgsel på arbejdskraft. Det rammer
             desværre også botilbuddene. Samtidig er der de seneste år sket en stigning i
             antallet af personer, som modtager socialpædagogisk støtte.

             Rekrutteringsudfordringen er noget, som regeringen tager meget alvorligt.
             Derfor har vi i de seneste års økonomiaftaler sikret, at kommunerne bliver tilført
             penge i takt med, at flere får behov for velfærd. Dermed er kommunerne blevet
             kompenseret for den demografiske udvikling og er derudover blevet tilført
             ekstra penge, som giver mulighed for at løfte socialområdet.

             Vi har også taget tiltag til at sikre flere medarbejdere generelt. Bl.a. indgik
             regeringen i januar en aftale med en kreds af politiske partier om en
             reformpakke, som samlet set styrker den strukturelle beskæftigelse med ca.
             12.000 personer. Vi har også fjernet modregningen i pensionen for danskere
             på folkepension, førtidspension eller seniorpension – også for ægtefæller. Så
             det bedre kan betale sig at lægge nogle timer på arbejdsmarkedet.

             Samtidig er der en udfordring forbundet med at tiltrække den rigtige
             arbejdskraft. Tal fra Tilbudsportalen viser, at ca. 20 pct. af medarbejderne på
             botilbud for personer med psykiske vanskeligheder har grundskole eller en
             gymnasial uddannelse som højest udførte uddannelse. Derudover har ca. 55
             pct. af medarbejderne en uddannelse inden for social- og sundhedsområdet,
             som blandt andet omfatter uddannelser som pædagog, sygeplejerske og
             SOSU-assistent/hjælper.

                                                                                                                                            1
Der er altså en udfordring ift. tiltrække flere medarbejdere til bostederne, som
har en relevant uddannelse, men den skal sandsynligvis løses på tværs af flere
ministerområder, da løsningerne bl.a. omhandler overgangen til
arbejdsmarkedet, hvordan vi fastholder flere pædagogisk uddannede i
professionen samt en styrkelse af pædagoguddannelsen.
Der er også en udfordring i at sikre sig, at området bliver ved med at være
attraktivt uddanne sig indenfor.
Regeringen har allerede givet et økonomisk løft til pædagoguddannelsen i
årene 2019-2023. I finansloven for 2021 er der samtidig blevet afsat midler til at
sikre ledige over 30 år, som enten er ufaglærte eller er faglærte med en
forældet uddannelse, retten til at påbegynde en SOSU
assistentgrunduddannelse med 110 pct. af deres hidtidige dagpengesats.
Endelig har vi afsat 80. mio. kr. årligt fra 2021-2024 til et exceptionelt løft af
taxametertilskuddene til hovedforløbene på social og sundhedsuddannelserne,
dvs. både social- og sundhedsassistent og social- og sundhedshjælper.
Det er vigtigt, at vi i vores velfærdssamfund har ordentlige forhold for både
medarbejdere og beboere. Derfor har vi allerede igangsat en række initiativer
for at sikre, at der fremover kommer til at være nok varme hænder i vores
plejesektor, så sårbare mennesker på fx botilbud kan få den hjælp og støtte,
som de har brug for. Det er en problematik, som vi tager alvorligt og vil blive
ved med at arbejde for.
Med venlig hilsen
Astrid Krag

                                                                                                                               2
