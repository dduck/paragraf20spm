Folketingets Lovsekretariat  Klima-, Energi- og Forsyningsudvalget 2021-22
Christiansborg                                                                  Offentligt
1240 København K
                                            Ministeren
                                            Dato
                                            20. april 2022
                                            J nr. 2022 - 1977

Folketingsmedlem Marie Bjerre (V) har d. 8. april stillet mig følgende spørgsmål S
728, som jeg hermed skal besvare.

Spørgsmål nr. S 728:
"Henset til, at det med den politiske aftale om CCUS af december 2021 og finanslo-
ven for 2022 er besluttet, at CCS skal bidrage med reduktioner i størrelsesordenen
0,9 mio. tons i 2025, anerkender ministeren så, at de 0,9 mio. tons er afgørende for
indfrielsen af klimamålet for 2025, og mener ministeren, at tidsplanen for de aftale
0,9 mio. tons reduktioner stadig skal overholdes?"

Svar
CCS er et vigtigt instrument til at nå vores klimamål og med de to delaftaler om
CCS-strategien fra juni og december sidste år var vi med til at sætte de første pej-
lemærker og rammevilkår for udviklingen af en ny sektor. Der er med CCUS-puljen
og puljen til at støtte negative udledninger fra finansloven 2022 afsat midler til
skabe reduktioner på 0,9 mio. tons i 2025 via CO₂-fangst. Det er selvsagt et væ-
sentligt bidrag til de reduktionsmål, som vi har forpligtet os på. Det er en ambitiøs
tidsplan, hvis vi skal nå i mål.

I forhold til første udmøntning af CCUS-puljen forventes de første indledende bud
fra de prækvalificerede fangstaktører at blive modtaget til sommer, og den endelig
forhandling af budene vil foregå i løbet af efteråret, så kontrakten kan indgås med
støttemodtageren i december 2022. Denne proces forventes at gøre det muligt for
aktører at idriftsætte CO₂-fangst og lagring i 2025.

I forhold til puljen fra finansloven 2022 er den konkrete udmøntning endnu ikke af-    Klima-, Energi- og
talt, men forventningen er også der, at den vil gøre det muligt at fange og lagre CO2  Forsyningsministeriet
i 2025.
                                                                                       Holmens Kanal 20
Med venlig hilsen                                                                      1060 København K

Dan Jørgensen                                                                          T: +45 3392 2800
                                                                                       E: kefm@kefm.dk

                                                                                       www.kefm.dk
                                                                                                      Side 1/1
