                                                                                           Retsudvalget 2021-22
                                                                                                            Offentligt

Folketinget                                                                      Dato:     22. april 2022
Lovsekretariatet                                                                 Kontor:   Politikontoret
Christiansborg                                                                   Sagsbeh:  Emilie Glismand
1240 København K                                                                 Sagsnr.:  2022-0033-0459
DK Danmark                                                                       Dok.:     2405231

Besvarelse af spørgsmål nr. S 746 fra medlem af Folketinget Dennis
Flydtkjær (DF)

Hermed sendes besvarelse af spørgsmål nr. S 746, som medlem af Folketin-
get Dennis Flydtkjær (DF) har stillet til justitsministeren den 13. april 2022.

Nick Hækkerup

                  /
                                      Thomas Højgaard

                                                                                 Slotsholmsgade 10
                                                                                 1216 København K.

                                                                                 T +45 3392 3340
                                                                                 F +45 3393 3510

                                                                                 www.justitsministeriet.dk
                                                                                 jm@jm.dk

                                                                                 Side 1/3
Spørgsmål nr. S 746 fra medlem af Folketinget Dennis Flydtkjær (DF):

       ”Vil ministeren redegøre for, hvad der gøres for at løse proble-
       met med, at mange ikke kan få en våbentilladelse på grund af
       politiets nye IT-system til håndtering af dette?”

Svar:

Europa-Parlamentet og Rådet vedtog den 17. maj 2017 våbendirektiv III,
der bl.a. har til formål at sikre sporbarheden af våben og våbendele. Imple-
menteringen af direktivets artikel 4, stk. 5 (om bl.a. registrering af våben-
dele) krævede så omfattende systemmæssige ændringer i det daværende vå-
benregister, at det var nødvendigt at udvikle et helt nyt våbenregister. De
resterende dele af direktivet er implementeret i henholdsvis september 2018
og juli 2021.

Rigspolitiet har oplyst, at udviklingen af det nye våbenregister viste sig at
være forbundet med en række udfordringer, der forsinkede projektet. For-
sinkelsen betød, at Justitsministeriet den 23. januar 2020 modtog Kommis-
sionens åbningsskrivelse nr. 2020/0032 om manglende gennemførelse af di-
rektivet. På grund af yderligere forsinkelse med politiets ibrugtagning af sy-
stemet modtog Justitsministeriet den 23. september 2021 Kommissionens
begrundede udtalelse nr. 2020/0032, hvori Kommissionen opfordrede Dan-
mark til at træffe de nødvendige foranstaltninger for at efterkomme den be-
grundede udtalelse inden for en frist på to måneder.

Justitsministeriet anmodede den 2. november 2021 Kommissionen om frist-
forlængelse til den 18. januar 2022, hvor Rigspolitiet havde oplyst, at poli-
tiet forventeligt ville kunne være klar til at tage det nye våbenregister i brug.
Kommissionen bevilligede denne yderligere fristudsættelse. Såfremt Dan-
mark ikke havde taget det nye system i brug den 18. januar 2022, havde
Danmark stået over for bøder fra EU for manglende implementering af di-
rektivet.

Rigspolitiet har oplyst, at der i forbindelse med ibrugtagning af det nye sy-
stem har været en række opstartsvanskeligheder, som beklageligvis har ført
til en længere sagsbehandlingstid end normalt hos Politiets Administrative
Center, der behandler ansøgninger om våbentilladelser. På tidspunktet for
ibrugtagning af det nye system var forventningen, at kritiske fejl og mangler
kunne være udbedret inden for et par uger, men det har desværre vist sig at

                                                                                                                                               Side 2/3
tage længere tid og være mere kompliceret at udbedre fejl og mangler og
indarbejde nye arbejdsgange end først antaget.

Rigspolitiet har desuden oplyst, at der sammen med leverandøren arbejdes
på højtryk for at gøre systemet fuldt funktionsdygtigt hurtigst muligt og for
parallelt hermed at nedbringe sagsbehandlingstiden i Politiets Administra-
tive Center. Det er på nuværende tidspunkt forventningen, at systemet kan
anvendes uden væsentlige fejl og med de nødvendige funktionaliteter ved
udgangen af 2. kvartal 2022. I 2. halvår af 2022 arbejdes der på optimering
af arbejdsprocesser og automatisering af visse processer, som på nuværende
tidspunkt foretages manuelt eller uden om systemet. I den mellemliggende
periode sørger Politiets Administrative Center for at allokere betydelige
medarbejderressourcer til våbenområdet, og der er bl.a. ansat ekstra medar-
bejdere, ligesom arbejdsprocesser til stadighed forsøges optimeret og tilpas-
set den aktuelle situation med henblik på at nedbringe antallet af sager.

Rigspolitiet har desuden oplyst, at Rigspolitiet og Politiets Administrative
Center løbende er i dialog med de relevante interesseorganisationer mv. om
de udfordringer, den nuværende version af systemet giver. Rigspolitiet og
Politiets Administrative Center har den 4. april 2022 afholdt et møde med
interessenterne på våbenområdet, hvor politiet informerede om den aktuelle
situation og driftsstatus på det nye våbenregister og svarede på spørgsmål
fra de fremmødte interessenter. Derudover havde interessenterne mulighed
for at komme med input til politiet i forhold til deres udfordringer som følge
af den forlængede sagsbehandlingstid. Der er indkaldt til endnu et møde
med interessenterne den 24. maj 2022. Rigspolitiet har i øvrigt oplyst, at
politiet er opmærksom på behovet for en løbende og tæt inddragelse af in-
teressenterne.

For mig som justitsminister er det selvsagt vigtigt, at jægere og andre ansø-
gere kan få behandlet deres ansøgninger om våbentilladelser inden for rime-
lig tid. Jeg har bedt om, at politiet arbejder for at få ordnet problemerne med
systemet hurtigst muligt, og jeg har noteret mig, at der er iværksat tiltag for
at håndtere udfordringerne frem til, at det nye system er fuldt funktionsdyg-
tigt. Justitsministeriet har i forlængelse heraf bedt Rigspolitiet om at give en
status på behandlingen af ansøgningerne i starten af maj 2022, således at der
– hvis der måtte være behov herfor – kan iværksættes yderligere tiltag til
håndtering af situationen.

                                                                                                                                               Side 3/3
