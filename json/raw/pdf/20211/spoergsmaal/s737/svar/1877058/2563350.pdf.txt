Folketingets Lovsekretariat                                                                          Miljø- og Fødevareudvalget 2021-22
Christiansborg                                                                                                                            Offentligt
1240 København K
                                                                                                 J.nr. 2022-4767
                                                                                                 Den 24. april 2022

Miljøministerens besvarelse af spørgsmål nr. S 737 stillet den 12. april 2022 af Anni Matthiesen
(V).

Spørgsmål nr. S 737
”Mener ministeren, at det er tilfredsstillende, at kommunerne ifølge en af verdens førende
forskere i PFAS-forurening, Philippe Grandjean, mangler viden, ressourcer og penge til at
håndtere PFAS-forurening, hvor det er det offentlige, der er forureneren?”

Svar
Forureneren betaler-princippet er en grundsten i jordforureningsloven. Kommunerne vurderer
derfor, hvorvidt en forurener kan stilles til ansvar. Det er endnu ikke udredt, hvor mange steder
kommunerne kan udpege en mulig ansvarlig forurener, eller hvor en jordforurening skal
håndteres af regionerne under den offentlige indsats. Når det arbejde er klart, vil der være mere
viden om omfang og behovet for ressourcer til at håndtere PFAS-forurening, herunder hvem der
skal afholde udgifter.

Parallelt med, at vurderinger og undersøgelser af brandøvelsespladser pågår, er der afsat 3 mio.
kr. til udvikling og afprøvning af teknologier til oprensning af forurening med PFAS i 2022. Disse
midler kan bringe os et skridt nærmere effektive, mere bæredygtige og omkostningseffektive
løsninger til håndteringen af PFAS-forureninger.

Lea Wermelin                 /  Nina Porst

Miljøministeriet • Slotsholmsgade 12 • 1216 København K
Tlf. 38 14 21 42 • Fax 33 14 50 42 • CVR 12854358 • EAN 5798000862005 • mim@mim.dk • www.mim.dk
