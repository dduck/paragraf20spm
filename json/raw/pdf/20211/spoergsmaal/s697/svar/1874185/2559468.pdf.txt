                                                                                           Sundhedsudvalget 2021-22

                                                                                           Holbergsgade 6       Offentligt
                                                                                           DK-1057 København K

                                                                                           T +45 7226 9000
                                                                                           F +45 7226 9001
                                                                                           M sum@sum.dk
                                                                                           W sum.dk

Folketingets Lovsekretariat                                                                Dato: 13-04-2022
                                                                                           Enhed: ELU
                                                                                           Sagsbeh.: DEPMJK
                                                                                           Sagsnr.: 2205556
                                                                                           Dok. nr.: 2211821

Medlem af Folketinget Kirsten Normann Andersen (SF) har den 5. april 2022 stillet
følgende spørgsmål nr. S 697 til sundhedsministeren, som hermed besvares.

Spørgsmål S 697:
”Hvad er ministerens holdning til, at flere test, vaccineringer, blodprøver og mindre
behandlinger flytter over i privat regi, og der på den måde sniger sig mere brugerbe-
taling ind i sundhedsvæsenet, jf. f.eks. Copenhagen Medicals store udbygningsplaner
nævnt i Berlingske den 7. oktober 2021 i artiklen »Lyntestene forsvinder, men Copen-
hagen Medical udvider: »Vi opretter først fem sundhedscentre«?”

Svar:
Når det kommer til private udbydere af sundhedsydelser har der i Danmark længe
været mulighed for, at danskere kan købe sundhedsydelser i privat regi, herunder for
eksempel test og vacciner. Men det er regeringens klare holdning, at der skal være
lige og vederlagsfri adgang til egen læge, ligesom der skal være gratis adgang til fx sy-
gehusbehandling. Derudover skal vi naturligvis have et stærkt offentligt-privat samar-
bejde, hvilket netop har været et af læringspunkterne i forbindelse med håndtering af
covid-19.

Regeringen ønsker at sikre, at vi også i fremtiden har et robust sundhedsvæsen.

Regeringen har derfor præsenteret sit udspil til en kommende sundhedsreform, hvor
pengene følger med, når der kommer flere børn og ældre. Regeringen foreslår blandt
andet en række initiativer, der skal bekæmpe den lokale lægemangel og give bedre
fordeling af læger i landet. Regeringen ønsker også at styrke kvaliteten i det nære
sundhedsvæsen, så vi forebygger, at sygdom udvikler sig og bliver mere behandlings-
krævende, og så der sikres tid til den enkelte patient.

                                          Med venlig hilsen

                        Magnus Heunicke / Mille Jaszczak Kofoed
