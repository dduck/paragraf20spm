Folketingets Lovsekretariat                                                                Miljø- og Fødevareudvalget 2021-22
Christiansborg                                                                                                                  Offentligt
1240 København K
                                                                                       Den 8. september 2022

Hermed sendes besvarelse af spørgsmål nr. S 1223, som medlem af Folketinget Torsten Schack
Pedersen (V) har stillet til ministeren for fødevarer, landbrug og fiskeri den 1. september 2022.

Spørgsmål nr. S 1223 fra medlem af Folketinget Torsten Schack Pedersen (V)
”Har ministeren en ambition om, hvornår pengene til ophugningsstøtte, som regeringen i oktober
2021 besluttede at afsætte, skal være udbetalt, eller hvornår der bør være klarhed over udbetalin-
gens tidshorisont?”

Svar
Min ambition har hele tiden været, at ordningen for ophugningsstøtte til fiskere i Østersøen skal
åbne for ansøgninger hurtigst muligt, så pengene kan komme ud og gøre gavn. Årsagen til forsin-
kelsen er primært, at EU-Kommissionen har ønsket strengere betingelser, som vil udelukke en del
fiskere fra at kunne søge ordningen.

Det mener jeg er uacceptabelt, og det har derfor været nødvendigt at forlænge dialogen. Min for-
ventning er dog, at Fiskeristyrelsen kan åbne ordningen for ansøgninger inden udgangen af sep-
tember.

Så snart vi har åbnet for ansøgninger vil ordningen fungere efter normal praksis med ansøgnings-
periode, sagsbehandling, og meddelelse om tilsagn. Herefter er det op til tilsagnsmodtager at ek-
sekvere den konkrete ophugning og indsende dokumentation, så støtten kan udbetales. Udbeta-
lingsdatoen vil derfor variere fra fisker til fisker.

Rasmus Prehn

                             /
                                               Nicolai Højlund

Ministeriet for Fødevarer, Landbrug og Fiskeri • Slotsholmsgade 12 • 1216 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
