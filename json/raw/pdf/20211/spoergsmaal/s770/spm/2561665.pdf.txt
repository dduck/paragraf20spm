                                                                                 Finansudvalget 2021-22
                                                                                                     Offentligt

Spørgsmål nr. S 770
§ 20-spørgsmål til skriftlig besvarelse

Til:         21. april 2022
Dato:        Troels Lund Poulsen (V)
Stillet af:

I lyset af Finansministeriets udmelding om, at der vil ske en midlertidig
fravigelse af budgetlovens underskudsgrænse på grund af exceptionelle
omstændigheder, herunder den russiske invasion af Ukraine og meget store
energipriser m.v., mener ministeren så, at budgetloven er et vigtigt redskab i
den ansvarlige styring af dansk økonomi, og mener ministeren, at det er
rimeligt, at offentligheden ikke får en mere uddybende forklaring på, hvilke
typer af udgifter, der nu midlertidigt undtages fra budgetlovens generelle
rammer, ud over forklaringen om »meget store energipriser m.v.«?
(Spm. nr. S 770).

Begrundelse
Finansministeriet meldte den 4. april ud, at der vil ske en midlertidig
fravigelse af budgetlovens underskudsgrænse på grund af exceptionelle
omstændigheder. Foruden situationen som følge af den russiske invasion i
Ukraine blev der i Finansministeriets faktaark lagt følgende til grund: »… og
meget store energipriser mv. udgør en usædvanlig begivenhed…«.
Ministeren har på trods af spørgsmål herom – f.eks. FIU spørgsmål nr. 237 af
den 6. april 2022 – endnu ikke redegjort for, hvilke typer af udgifter, der kan
ses som værende exceptionelle, herunder hvordan »energipriser« og »m.v.«
er forhold med direkte relation til den russiske invasion i Ukraine og derved
indeholdt i fravigelsen af budgetloven.

Svaret bedes sendt elektronisk til spørgeren på Troels.Poulsen@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                 Side 1 | 1
