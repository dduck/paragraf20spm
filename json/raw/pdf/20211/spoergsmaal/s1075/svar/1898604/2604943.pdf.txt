                                    Det Udenrigspolitiske Nævn, Udenrigsudvalget 2021-22
                                                                                                  Offentligt

Udenrigsministeriet

Folketingets Lovsekretariat         Asiatisk Plads 2
                                    DK-1448 København K
Sag/ID Nr.                   Enhed  Telefon +45 33 92 00 00
                                    Telefax +45 32 54 05 33
2022 - 22412                 MENA   E-mail: um@um.dk
                                    http://www.um.dk

                                    Dato

                                    04. juli 2022

Svar på § 20-spørgsmål nr. S 1075 stillet den 24. juni 2022 af
Karsten Hønge (SF) til udenrigsministeren.

Spørgsmål
Hvad mener ministeren om den menneskeretlige situation i Egypten?

Svar
Menneskerettighedssituationen i Egypten er bekymrende. Det gælder
blandt andet i forhold til ytrings-, forenings- og forsamlingsfriheden,
kvinder- og pigers samt minoriteters rettigheder og omfattende brug af
dødsstraf, tortur og tvungne forsvindinger.

Menneskerettighedssituationen påtales løbende i Danmarks og EU’s
dialog med Egypten. Jeg har selv flere gange drøftet emnet med den
egyptiske udenrigsminister Shoukry, ligesom det senest blev drøftet med
ham på EU’s rådmøde for udenrigsministre den 20. juni. Derudover har
Danmark rejst menneskerettighedssituationen i Egypten i blandt andet
FN’s Menneskerettighedsråd.

Danmark arbejder også med at fremme menneskerettigheder i Egypten på
andre måder, herunder gennem Dansk-Arabisk Partnerskabsprogram
(DAPP), som bl.a. støtter menneskerettighedsorganisationer og
uafhængige medier i Egypten.

                                Med venlig hilsen

                                   Jeppe Kofod
