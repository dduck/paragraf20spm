                                                                                    Forsvarsudvalget 2021-22
                                                                                                           Offentligt

Spørgsmål nr. S 1093
§ 20-spørgsmål til skriftlig besvarelse

Til:         28. juni 2022
Dato:        Torsten Gejl (ALT)
Stillet af:

Hvad er ministerens holdning til Danwatch’s afsløringer om
Frømandskorpsets træning af enheder i Mali og Cameroun, som før, under
og efter den danske træning har dræbt civile, og vil ministeren tage initiativ til
at drøfte den fremtidige planlægning og udførelse af kapacitetsopbyggende
indsatser af militære styrker i Afrika med Folketingets partier?
(Spm. nr. S 1093).

Begrundelse
Den 15. juni kunne Danwatch afsløre, at 24 dansktrænede soldater blev
indsat mod egen befolkning, men at Forsvarsministeriet alligevel gav
Forsvaret grønt lys til at fortsætte træningen. I mellemtiden var landsbyer sat
i brand, og civile blev henrettet under de militæroperationer, hvor de
dansktrænede soldater var indsat. Der henvises til artiklen »Danmark
trænede specialenhed i Mali. Få måneder efter skød og dræbte samme
enhed civile demonstranter« fra den 4. maj 2022, artiklen »Trods drab,
voldtægter og tortur: Frømænd trænede brutal specialstyrke i Cameroun« fra
den 30. maj 2022 og artiklen »Frømandskorpset trænede borgerkrigstropper,
de vidste blev indsat mod egen befolkning« fra den 15. juni 2022 på
Danwatch.dk.

Svaret bedes sendt elektronisk til spørgeren på Torsten.Gejl@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                    Side 1 | 1
