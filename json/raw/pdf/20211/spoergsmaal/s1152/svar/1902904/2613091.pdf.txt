                                                                                                                           Kulturudvalget 2021-22
                                                                                                                                               Offentligt

                                                                                                                      Kulturministeren

Folketingets Lovsekretariat                                                                                           Kulturministeriet
Christiansborg                                                                                                        Nybrogade 2
1240 København K                                                                                                      1203 København K

                                                                                                                      Tlf  : 33 92 33 70

                                                                                                                      E-mail : kum@kum.dk

                                                                                                                      Web : www.kum.dk

                                                                                                     24. august 2022

Folketingsmedlem Maja Torp (V) har 16. august 2022 stillet mig følgende spørgsmål nr.
S 1152, som jeg hermed besvarer.

Spørgsmål:

Hvordan forholder ministeren sig til, at lokalarkiverne ifølge Datatilsynet ikke har
hjemmel til at indsamle og opbevare data med personhenførbare data, eftersom lokalar-
kiverne ikke er omfattet af arkivloven, hvad er ministerens holdning til lokalarkivernes
ekstra udfordringer i forhold til håndtering af GDPR samt kravet om en årlig it-revi-
sion, som skal dokumentere, at Arkibas og arkiv.dk overholder alle relevante bestem-
melser, anerkender ministeren de medfølgende økonomiske udfordringer, som lokalar-
kiverne og de mange frivillige står over for, og har ministeren en intention om at
komme problemet til livs?

Svar:

Jeg vil gerne endnu engang understrege, at lokalarkiverne efter min opfattelse udfører
en rigtig vigtig opgave i lokalsamfundene rundt om i landet. Derfor skal vi selvfølgelig
arbejde for, at vi understøtter dem bedst muligt.

Jf. mit svar på spørgsmål nr. S 1014 er Kulturministeriet i gang med en dialog med
Sammenslutningen af Lokalarkiver, og sammenslutningen har også fortsat en dialog
med Datatilsynet, som har ansvaret for GDPR-reglerne. Det er min forhåbning, at det
kan munde ud i tiltag for at gøre det lettere for lokalarkiverne at navigere i reglerne.
Samtidig skal jeg også understrege, at jeg ikke afviser muligheden for en ændring af ar-
kivloven. Men dette vil kræve en grundig afdækning.

Endelig skal jeg for god ordens skyld tilføje, at det er Datatilsynet under Justitsministe-
riet, der fører tilsyn med overholdelse af GDPR-reglerne, hvorfor jeg ikke nærmere kan
kommentere detaljerne i de krav, databeskyttelsesforordningen stiller til lokalarkiver-
nes virksomhed.

Med venlig hilsen

                                                                                                                      Dok. nr. 57323
Ane Halsboe-Jørgensen
Kulturminister

                                                                               Side 2
