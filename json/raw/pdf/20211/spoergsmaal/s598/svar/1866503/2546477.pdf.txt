Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.      Medlem af Folketinget Brigitte Klintskov Jerkel (KF) har d. 15. marts 2022 stillet
2022 - 1652  følgende spørgsmål nr. S 598 til social- og ældreministeren, som hermed
             besvares.
Doknr.
545484       Spørgsmål nr. S 598:
             ”Mener ministeren, at selvbestemmelsesretten for udviklingshæmmede, i
Dato         praksis, i nogle tilfælde, kan udgøre en uhensigtsmæssig stor hindring for
22-03-2022   personalets mulighed for at drage reel omsorg for borgerne?
             (Spm. nr. S 598).”

             Svar:
             Det er afgørende for at sikre værdighed og tryghed i varetagelsen af omsorgen
             for den enkelte borger, at der tages hensyn til borgerens selvbestemmelsesret.
             Derfor er det vigtigt, at reglerne indrettes således, at der kun i helt særlige
             tilfælde kan foretages indgreb i borgerens selvbestemmelsesret.

             Som social- og ældreminister ser jeg løbende på indretningen af servicelovens
             regler om magtanvendelse for at sikre, at der på den ene side tages et
             tilstrækkeligt hensyn til borgerens selvbestemmelsesret og på den anden side
             tages højde for, at kommunerne kan stille den nødvendige omsorg til rådighed.

             Den nuværende indretning af reglerne om magtanvendelse trådte i kraft den 1.
             januar 2020. Udformningen af reglerne blev til på baggrund af drøftelser med
             Folketingets partier, hvor hensynet til borgerens selvbestemmelsesret blev
             grundigt overvejet. Af loven fremgår det, at social- og ældreministeren skal
             fremsætte forslag om revision af reglerne i folketingsåret 2023-24. Jeg vil i den
             anledning drøfte en revision af reglerne med Folketingets partier.

             Med venlig hilsen
             Astrid Krag

                             1
