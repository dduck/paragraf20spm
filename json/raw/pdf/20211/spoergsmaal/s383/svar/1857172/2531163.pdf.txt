                                                                                         Retsudvalget 2021-22
                                                                                                          Offentligt

Folketinget                                                                    Dato:     27. januar 2022
Lovsekretariatet                                                               Kontor:   Strafferetskontoret
Christiansborg                                                                 Sagsbeh:  PENO
1240 København K                                                               Sagsnr.:  2022-0033-0442
DK Danmark                                                                     Dok.:     2299660

Besvarelse af spørgsmål nr. S 383 fra medlem af Folketinget Peter
Skaarup (DF)

Hermed sendes besvarelse af spørgsmål nr. S 383, som medlem af Folketin-
get Peter Skaarup (DF) har stillet til justitsministeren den 24. januar 2022.

Nick Hækkerup

                  /
                                   Troels Sten Nielsen

                                                                               Slotsholmsgade 10
                                                                               1216 København K.

                                                                               T +45 3392 3340
                                                                               F +45 3393 3510

                                                                               www.justitsministeriet.dk
                                                                               jm@jm.dk

                                                                               Side 1/2
Spørgsmål nr. S 383 fra medlem af Folketinget Peter Skaarup (DF):

       ”Vil ministeren tilkendegive sin holdning til, at en vestafrikansk
       pirat er endt i Danmark, og i forlængelse heraf oplyse, hvad re-
       geringen vil gøre, for at pirater i fremtiden retsforfølges i nær-
       området?”

Svar:

Regeringen ønskede på ingen måde, at den formodede pirat kom til Dan-
mark. Vedkommende hører ikke til her, og de forhold, han er sigtet for, er
begået langt fra Danmark.

Når vedkommende alligevel endte i Danmark, skyldes det først og frem-
mest, at det ikke var muligt at udlevere de fire formodede pirater, som har
været frihedsberøvet om bord på Esbern Snare, til retsforfølgning i nærom-
rådet.

Derudover skyldes det, at det på grund af den pågældende formodede pirats
helbredsmæssige tilstand – modsat de øvrige tre formodede pirater – ikke
var muligt at løslade ham til søs. Der var heller ikke udsigt til, at han inden
for rammerne af Danmarks internationale forpligtelser kunne løslades i nær-
området, ligesom det ikke var muligt at indgå en aftale om, at han kunne
forblive i Ghana med tilstrækkelige garantier for hans videre skæbne. Derfor
har det været nødvendigt at bringe ham til Danmark.

Derfor besluttede jeg ikke at pålægge anklagemyndigheden at meddele ved-
kommende et tiltalefrafald.

Den anden del af spørgsmålet om fremtidig retsforfølgning af pirater i nær-
området kan efter min opfattelse kun besvares fyldestgørende, hvis der til
brug for svaret indhentes et bidrag fra Udenrigsministeriet. Denne del af
spørgsmålet kan derfor ikke besvares inden for de rammer, der gælder for
S-spørgsmål, jf. herved Folketingets Forretningsorden § 20, stk. 1.

                                                                                                                                               Side 2/2
