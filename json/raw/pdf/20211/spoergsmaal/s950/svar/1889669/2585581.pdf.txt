                                                                                 Børne- og Undervisningsudvalget 2021-22
                                                                                                                             Offentligt

Folketingets Lovsekretariat                                                      Ministeren
Christiansborg
                                                                                 Frederiksholms Kanal 21
Medlem af Folketinget Stén Knuth (V) har den 23. maj 2022 stillet                1220 København K
spørgsmål nr. S 950, som hermed besvares.                                        Tlf. nr.: 32 92 50 00
                                                                                 E-mail: uvm@uvm.dk
Spørgsmål nr. S 950:                                                             www.uvm.dk
Hvordan forholder ministeren sig til, at aftalen om elevfordeling kan            CVR-nr.: 20453044
gøre en i forvejen sårbar og trivselsudfordret ungdom hårdere ramt, fordi
de adskilles fra venner og bekendte i lokalområdet, som de måske har             1. juni 2022
ønske om at gå i gymnasie med?                                                   Sagsnr.: 22/10578

Svar:
Der lægges til grund for svaret, at spørgeren med "ramt" mener de til-
fælde, at en ansøger ikke får tildelt plads på det gymnasium, vedkom-
mende har angivet som sin 1. prioritet. I den forbindelse gøres indled-
ningsvist opmærksom på, at der også i dag er ansøgere, som ikke får op-
fyldt deres 1. prioritet.

Med henvisning til tillægsaftalen af mandag d. 23. maj 2022 til den oprin-
delige aftale af den 10. juni 2021 om Den Koordinerede Tilmelding til
Gymnasiale Ungdomsuddannelser, gøres desuden opmærksom på, at
lodtrækningselementet er erstattet med transporttid. Således er alle ansø-
gere, uanset om de gymnasier, de søger, ligger i en afstands- eller en for-
delingszone, bedre stillet ift. at blive tildelt plads på gymnasier i deres lo-
kalområde.

Slutteligt gøres opmærksom på, at intet i de foreløbige beregninger tyder
på, at flere på landsplan ikke får opfyldt deres 1. prioritetsønske som
følge af aftalen. Tværtimod skønner konsekvensberegninger, at langt
størstedelen af ansøgerne fortsat vil få opfyldt deres 1. prioritetsønske.
Konsekvensberegningerne er imidlertid behæftet med stor usikkerhed.
     Med venlig hilsen
Pernille Rosenkrantz-Theil

                                                                                         2
