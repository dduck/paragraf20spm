                   Miljø- og Fødevareudvalget, Transportudvalget 2021-22
                                                                                 Offentligt

                                                                      Transportministeren

Lovsekretariatet                                                      15. september 2022
Folketinget                                                           2022-5263

                                                                      Frederiksholms Kanal 27 F
                                                                      1220 København K

                                                                      Telefon 41 71 27 00

Folketingsmedlem Susanne Zimmer (FG) har den 14. september
2022 stillet mig følgende spørgsmål, som jeg hermed skal besvare.

Spørgsmål nr. S 1275:

Mener ministeren, at ansvaret for at sikre et troværdigt og retvi-
sende beregnings- og beslutningsgrundlag udelukkende ligger hos
By & Havn, når ministeren og hendes embedsmænd ved flere lej-
ligheder er blevet gjort opmærksom på kritikken af beregnings-
grundlaget for kvælstofudledningen i miljøkonsekvensvurderingen
for Lynetteholm, eller mener ministeren, at hun har et ansvar for at
reagere på kritikken og imødekomme offentlighedens bekymringer
ved bl.a. at tilvejebringe den efterspurgte data til efterkontrol?

Svar:

Det er korrekt, at Transportministeriet flere gange har modtaget
skrivelser fra Tænketanken Geohav, hvor tænketanken problemati-
serer de gennemførte miljøkonsekvensvurderinger af anlægget af
Lynetteholm, herunder særligt spørgsmålet om kvælstofudledning.

Transportministeriet har videresendt disse henvendelser til tilsyns-
myndigheden for Lynetteholm til myndighedens videre håndte-
ring, og som jeg forstår det er i gang med at behandle skrivelserne.
Jeg har fuld tiltro til, at myndighederne vil sikre den nødvendige
opfølgning på de emner som måtte bliver rejst – også af Geohav.

Med venlig hilsen

Trine Bramsen
