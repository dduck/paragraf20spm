                                         Indenrigs- og Boligudvalget 2021-22
                                       Indenrigs- og Boligudvalget 202O1f-f2e2ntligt

                                                                           Offentligt

Folketingets Lovsekretariat            Stormgade 2-6
                                       1470 København K
                                       Telefon 72 28 24 00

Sagsnr.      Svar på spørgsmål stillet af medlem af Folketinget Eva Kjer Hansen (V) 1. juli 2022.
2022 - 3627
             Spørgsmål nr. S 1101:
Doknr.       ”Finder ministeren det hensigtsmæssigt, at der etableres et nationalt vindmølletest-
536268       center i Nationalpark Vadehavet?”

Dato         Svar:
07-07-2022   Regeringen, Venstre, Dansk Folkeparti, Socialistisk Folkeparti, Radikale Venstre, Det
             Konservative Folkeparti og Liberal Alliance blev med aftalen Gode rammevilkår for
             test af prototype- og serie 0- vindmøller af 15. december 2021 enige om at gennem-
             føre en landsdækkende screening af egnede arealer til placering af et tredje testcenter
             for prototypevindmøller.

             I forlængelse heraf blev Regeringen, Venstre, Dansk Folkeparti, Socialistisk Folkeparti,
             Radikale Venstre, Det Konservative Folkeparti og Liberal Alliance med aftalen af 17.
             juni 2022 om Udmøntning af delelementer i aftale om Gode rammevilkår for for-
             søgsmøller af 15. december 2021 enige om at gennemføre en målrettet screening af tre
             områder i Danmark, som potentielt er egnet til placering af et tredje, nationalt testcen-
             ter for vindmøller. Dette omfatter bl.a. områder i Esbjerg og Tønder kommuner.

             Aftalen er indgået på baggrund af en omfattende kortlægning af Danmark foretaget af
             Bolig- og Planstyrelsen under Indenrigs- og Boligmisteriet i tæt dialog med Green Po-
             wer Denmark, Energistyrelsen og DTU Vindenergi, der er et institut under Danmarks
             Tekniske Universitet.

             Når resultatet af den målrettede screening foreligger, forventeligt i 4. kvartal 2022, vil
             aftaleparterne tage stilling til mulighederne for at etablere et eller flere nye, nationale
             testcentre. Etableringen af et testcenter vil forudsætte en grundig konsekvensvurde-
             ring af indvirkningen på miljøet og naturen samt de borgere, der er naboer til testcen-
             teret.

             Med venlig hilsen
             Christian Rabjerg Madsen
