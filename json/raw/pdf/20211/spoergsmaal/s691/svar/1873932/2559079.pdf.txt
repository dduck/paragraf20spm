Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.      Medlem af Folketinget Stén Knuth (V) har d. 4. april 2022 stillet følgende
2022 - 2059  spørgsmål nr. S 691 til social- og ældreministeren, som hermed besvares.

Doknr.       Spørgsmål nr. S 691:
555988       ”Hvordan forholder ministeren sig til, at hvis man søger § 18-midler ude i
             kommunerne, så må man i langt de fleste kommuner kun bruge midlerne på
Dato         den direkte aktivitet, man afholder, hvilket vil sige, at man ikke må benytte dem
12-04-2022   på internet, hjemmeside, Microsoft Office-pakke eller lignede it-udstyr til trods
             for, at det for nogle foreninger kan være nødvendigt for deres drift, men som
             reglerne er i dag, skal man tilbagebetale midler brugt på it-udstyr, og de
             frivillige i foreningen skal selv betale for it-udstyret, og er det noget, som
             ministeren vil tage op med kommunerne for at finde en løsning? (Spm. nr. S
             691).

             Svar:
             Det fremgår af § 18, stk. 3, i lov om social service, at rammerne for
             samarbejdet mellem kommunalbestyrelsen og sociale organisationer og
             foreninger fastlægges af den enkelte kommunalbestyrelse. Det er således
             kommunernes egen afgørelse, hvordan rammerne for § 18-milder skal være
             lokalt. Der er for mig at se også en vigtig pointe i, at kommunerne har betydelig
             frihed til fx at tilpasse støtten lokale forhold og lokale ønsker til samarbejdet
             mellem kommunalbestyrelsen og frivillige sociale foreninger og organisationer.

             Som social- og ældreminister mener jeg, at § 18-midler er en vigtig kilde til at
             sikre gode rammer for den lokale frivillighed. Derfor ønsker jeg også, at § 18-
             midler prioriteres bedst muligt til gavn for foreningerne og deres behov.

             Jeg har derfor bedt mine embedsmænd om at tage kontakt til Frivilligcentre &
             Selvhjælp Danmark for at høre, om det er deres oplevelse, at den nævnte
             udfordring er en generel problemstilling for frivillige foreninger i flere
             kommuner. Hvis det er tilfældet, vil jeg overveje, hvordan jeg sammen med
             Frivilligcentre & Selvhjælp Danmark kan gå videre med problemstilingen.

             Med venlig hilsen
             Astrid Krag

                             1
