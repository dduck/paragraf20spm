                                                                                         Beskæftigelsesudvalget 2021-22
                                                                                                                        Offentligt

Folketingets Lovsekretariat                                                              Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Hans Andersen
Hans.Andersen@ft.dk                                                                      T +45 72 20 50 00
                                                                                         E bm@bm.dk
Folketingsmedlem Hans Andersen (Venstre) har den 16. juni 2022 stillet følgende          www.bm.dk
spørgsmål nr. S 1052, som hermed besvares.
                                                                                         CVR 10172748
Spørgsmål nr. S 1052:
”Er ministeren enig i, at det svækker incitamentet til at tage et arbejde, når man hæ-   J.nr. 2022 - 5168
ver ydelserne, som regeringen gør med »Aftale om nyt kontanthjælpssystem med             24.06.2022
plads til børnene«?”

Svar:

Jeg er af den klare holdning, at der skal være en mærkbar økonomisk gevinst ved at
tage beskæftigelse frem for at modtage offentlige ydelser. Samtidig er det afgø-
rende, at også børn med forældre i kontanthjælpssystemet kan vokse op under or-
dentlige forhold, og at de har de samme muligheder for at være en aktiv del af fæl-
lesskabet, som deres jævnaldrende med forældre i arbejde.

Derfor er jeg glad for, at vi med Aftale om nyt kontanthjælpssystem med plads til
børnene har fundet en god balance mellem disse to hensyn.

Aftalen har samlet set en positiv effekt på arbejdsudbuddet svarende til 300 fuld-
tidspersoner. Det skyldes bl.a. indførelsen af det lempede indkomstfradrag, som gi-
ver større økonomiske gevinster til de kontanthjælpsmodtagere, som tager nogle
lønnede timer. Derfor er jeg ikke enig i, at aftalen mindsker det økonomiske incita-
ment til at arbejde. Vi kan også se, at såvel antallet af modtagere af det midlertidige
børnetilskud, som antallet af kontanthjælpsmodtagere generelt, har været faldende i
de seneste år. I perioden juli 2020 - februar 2022 er antallet af borgere i kontant-
hjælpssystemet faldet med 22 pct., mens antallet af modtagere af det midlertidige
børnetilskud er faldet med 27 pct.

Det peger på, at der er et incitament til at arbejde, selvom vi giver børnefamilierne
en økonomisk håndsrækning. At arbejde handler også om andet end penge, nemlig
en følelse af pligt over for fællesskabet, det at have gode kolleger, og det kunne
være et forbillede for sine børn.
Venlig hilsen
Peter Hummelgaard
Beskæftigelsesminister

                                                                                                   2
