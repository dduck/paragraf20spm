                                                                                                       Skatteudvalget 2021-22
                                                                                                                           Offentligt

                                                                                        30. marts 2022
                                                                                        J.nr. 2022-2839

Til Folketingets Lovsekretariat
Hermed sendes svar på spørgsmål S 618 af 23. marts 2022, indleveret af Mona Juul (KF).

Jeppe Bruus

             / Annemette Ottosen
Spørgsmål

Er det ministerens opfattelse, at vi i dag har de rette inddrivelsesregler for gæld i private
virksomheder til det offentlige, når virksomheder kæmper med administrativt at få lov til
at betale meget små beløb i inddrivelse til det offentlige, og vil ministeren iværksætte et
arbejde i ministeriet, der skal undersøge, hvordan man kan ændre inddrivelsesreglerne, så-
ledes at flere virksomheder oplever et mere gnidningsfrit inddrivelsessystem?

Svar

Virksomheder, som har gæld til det offentlige, har naturligvis mulighed for at betale den
gæld, som de har under inddrivelse hos Gældsstyrelsen.

Der er dog nogle særlige hensyn, der gør sig gældende, i forhold til det større antal gælds-
poster, der efter nedlukningen af det tidligere inddrivelsessystem (EFI) i september 2015
fortsat er under mistanke for manglende retskraft (forældelse) eller såkaldte datafejl – dvs.
fejl i de oplysninger, der er om gældsposten, og som betyder, at gældsposten ikke kan ind-
drives, fordi der er risiko for ulovlig inddrivelse, fx fordi gældsposten ved en fejl er opret-
tet to gange. Hvis der er mistanke om manglende retskraft eller datafejl, vil Gældsstyrel-
sen derfor ikke søge at inddrive gælden, før mistanken er afkræftet.

I visse tilfælde kan virksomheder dog have en interesse i at kunne betale gæld, der ikke
kan inddrives. Det gælder fx i forhold til virksomheder, der ønsker at oprette en afdrags-
ordning på skattekontoen. Muligheden for at oprette en sådan afdragsordning er bl.a. be-
tinget af, at virksomheden ikke har gæld fra Skattekontoen under inddrivelse. Dette er
særligt relevant i perioden indtil den 15. april 2022, hvor virksomhederne har fået mulig-
hed for at oprette en afdragsordning på indtil 24 måneder for at hjælpe de virksomheder,
der har svært ved at tilbagebetale de coronalån, der har tilbagebetalingsfrist den 1. april
2022.

I sådanne tilfælde, hvor det er i virksomhedernes interesse at kunne betale gæld, selvom
den ikke kan inddrives, er der derfor mulighed for, at virksomhederne alligevel kan betale
gælden. Det forudsætter, at virksomheden selv henvender sig til Gældsstyrelsen og beder
herom, så det sikres, at gæld, der ikke kan inddrives, kun betales, når det er i virksomhe-
dens interesse.

Det er min opfattelse, at inddrivelsesreglerne allerede i dag giver virksomhederne tilstræk-
kelig mulighed for at betale sådan gæld. Samtidig er der allerede igangsat et stort opryd-
ningsarbejde i Gældsstyrelsen med at gennemgå gældsposter med mistanke om bl.a. data-
fejl, så det kan blive afdækket, om gælden kan inddrives. Hermed vil eventuelt besvær
med at betale sådan gæld blive reduceret på sigt.

                                                                                                                                                                                   Side 2 af 2
