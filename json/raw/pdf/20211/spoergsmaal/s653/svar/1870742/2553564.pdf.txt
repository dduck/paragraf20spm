                             Indenrigs- og Boligudvalget 2021-22
                                                                 Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00

Sagsnr.      Svar på spørgsmål stillet af Christina Thorholm (RV) den 28. marts 2022.
2022 - 1704
             Spørgsmål nr. S 653:
Doknr.       ”Hvis ministeren ikke vil følge anbefalingerne fra de internationale valgobservatører
502675       ved kommunal- og regionsvalget om, at opstillede kandidater ikke bør deltage i valg-
             handlingen, hvordan forholder ministeren sig så til, at der ikke må være opsat valgpla-
Dato         kater nær valgstedet, men at opstillede kandidater gerne må være i direkte kontakt
04-04-2022   med vælgerne på selve valgstedet?”

             Svar:
             Vælgerne skal naturligvis sikres mulighed for at træffe deres eget politiske valg uden
             påvirkning i selve afstemningssituationen. Derfor er valgagitation og anden hold-
             ningsmæssig påvirkning på afstemningsstedet forbudt, både for kandidater og for alle
             andre. Der må ikke være opsat valgplakater på eller i umiddelbar nærhed af afstem-
             ningsstedet, og der må ikke være henlagt valgbrochurer.

             En kandidats blotte fysiske tilstedeværelse kan derimod normalt ikke i sig selv anses
             for valgagitation eller anden holdningsmæssig påvirkning. Men man må selvfølgelig
             ikke som valgstyrer eller valgtilforordnet være iført tøj eller bære emblemer eller lig-
             nende med partinavn, partilogo eller andre politiske kendetegn, og man må heller ikke
             tale med vælgerne om politiske spørgsmål. Hvis man som valgstyrer eller valgtilfor-
             ordnet giver vælgerne råd eller opfordring om, hvad de skal stemme, kan man straffes
             med bøde eller fængsel indtil 4 måneder. Disse regler gælder, hvad enten man er kan-
             didat eller ej.

             Jeg synes, at det er et sundhedstegn for vores demokrati og for vores valgsystem, at
             kandidater fra de politiske partier kan være med til at afvikle valget. Jeg er overbevist
             om, at deres medvirken bidrager til at styrke i stedet for at svække vores gensidige
             tillid til, at alt går rigtigt for sig, fra krydserne bliver sat, og til de bliver talt op.

             Med venlig hilsen
             Kaare Dybvad Bek
