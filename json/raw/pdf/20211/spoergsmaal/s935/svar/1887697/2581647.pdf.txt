                                                                                                                             Kulturudvalget 2021-22
                                                                                                                                                 Offentligt

                                                                                                                        Kulturministeren

Folketingets Lovsekretariat                                                                                             Kulturministeriet
Christiansborg                                                                                                          Nybrogade 2
1240 København K                                                                                                        1203 København K

                                                                                                                        Tlf  : 33 92 33 70

                                                                                                                        E-mail : kum@kum.dk

                                                                                                                        Web : www.kum.dk

                                                                                                          24. maj 2022

Folketingsmedlem Dennis Flydtkjær (DF) har den 18. maj 2022 stillet mig følgende
spørgsmål nr. S 935, som jeg hermed besvarer.

Spørgsmål:

Er ministeren enig med Merete Ahnfeldt-Mollerup, formand for Akademiraadet, som i
radioprogrammet »En Uafhængig Morgen« tirsdag den 17. maj 2022 sagde »Hvis
kunstneren siger, det er kunst, så er det kunst«, og som brugte 11. september som
eksempel, og vil ministeren i forlængelse heraf give til kende, hvor ministeren mener
grænsen for støtteberettiget kunst ligger, eksempelvis ved personfarlig kriminalitet,
groft hærværk, hærværk el.lign.?

Svar:

Allerførst vil jeg gerne understrege, at jeg tager afstand fra enhver form for hærværk,
vold og kriminalitet, uanset om nogle mener, det er kunst. Til spørgsmålet om hvilken
kunst, der bør kunne modtage offentlig støtte, mener jeg, at kriminelle handlinger
ligger uden for grænsen. Det må aldrig blive en undskyldning for at begå kriminalitet,
at gerningspersonen selv definerer sin handling som kunst.

Til spørgsmålet om, hvorvidt jeg er enig med Merete Ahnfeldt Mollerup i, at hvis
kunstneren siger, at det er kunst, så er det kunst, vil jeg sige, at det er jeg ikke 100
procent enig i. Det kan være relevant, om kunstneren siger det er kunst, men jeg mener
dybest set især det handler om, hvad omverdenen synes.

Ane Halsboe-Jørgensen

                                                                                                                        Dok. nr. 44671
