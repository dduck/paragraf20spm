                                                                                 Miljø- og Fødevareudvalget 2021-22
                                                                                     (Omtryk - 24-03-2022 - Omtrykt)
                                                                                                                     Offentligt

Spørgsmål nr. S 621
§ 20-spørgsmål til skriftlig besvarelse

Til:         Ministeren for fødevarer, landbrug og fiskeri
Dato:        23. marts 2022
Stillet af:  Rasmus Nordqvist (SF)
OMTRYKT:     (ændret adressat, den 24. marts 2022).

Hvad agter regeringen at foretage sig på baggrund af, at Kommissionen den
18. marts 2022 har opgivet initiativerne »EU landbrugspolitik – betydning for
bæredygtig jordforvaltning« og »Evaluering af EU-landbrugspolitikkens effekt
på levesteder, landskaber og biodiversitet«?
(Spm. nr. S 621).

Begrundelse
De to vigtige initiativer kunne have bidraget massivt til den grønne omstilling
af fødevareproduktionen. Evalueringen af betydningen for bæredygtig
jordforvaltning skal vurdere, i hvor høj grad EU’s landbrugspolitik (den fælles
landbrugspolitik) har hjulpet landbrugerne med at forvalte deres jord mere
bæredygtigt. Evalueringen af EU-landbrugspolitikkens effekt på levesteder,
landskaber og biodiversitet dækker alle de landbrugspolitiske indsatser, der
indvirker på levesteder, landskaber og biodiversitet. Med udgangspunkt i
EU's Natura 2000-lovgivning vil den vurdere levestedernes udbredelse og
kvalitet, landskabernes mangfoldighed og biodiversitetens niveau, kvalitet og
geografiske udbredelse, og om tiltagene på området er relevante, effektive,
formålstjenlige og i overensstemmelse med EU's lovgivning, om de giver
merværdi.

Svaret bedes sendt elektronisk til spørgeren på Rasmus.Nordqvist@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

Kopi sendt til miljøministeren
