Folketingets Lovsekretariat                                                                Miljø- og Fødevareudvalget 2021-22
Christiansborg                                                                                                                  Offentligt
1240 København K
                                                                                       Den 28. marts 2022

Hermed sendes besvarelse af spørgsmål nr. S 621, som medlem af Folketinget Rasmus Nordqvist
(SF) har stillet til ministeren for fødevarer, landbrug og fiskeri den 23. marts 2022.

Spørgsmål nr. S 621 fra medlem af Folketinget Rasmus Nordqvist (SF)
”Hvad agter regeringen at foretage sig på baggrund af, at Kommissionen den 18. marts 2022 har
opgivet initiativerne »EU landbrugspolitik – betydning for bæredygtig jordforvaltning« og »Eva-
luering af EU-landbrugspolitikkens effekt på levesteder, landskaber og biodiversitet«?

Begrundelse
De to vigtige initiativer kunne have bidraget massivt til den grønne omstilling af fødevareproduk-
tionen. Evalueringen af betydningen for bæredygtig jordforvaltning skal vurdere, i hvor høj grad
EU’s landbrugspolitik (den fælles landbrugspolitik) har hjulpet landbrugerne med at forvalte deres
jord mere bæredygtigt. Evalueringen af EU-landbrugspolitikkens effekt på levesteder, landskaber
og biodiversitet dækker alle de landbrugspolitiske indsatser, der indvirker på levesteder, landska-
ber og biodiversitet. Med udgangspunkt i EU's Natura 2000-lovgivning vil den vurdere levesteder-
nes udbredelse og kvalitet, landskabernes mangfoldighed og biodiversitetens niveau, kvalitet og
geografiske udbredelse, og om tiltagene på området er relevante, effektive, formålstjenlige og i
overensstemmelse med EU's lovgivning, om de giver merværdi.

Svar
Regeringen arbejder kontinuerligt for at sikre, at den fælles landbrugspolitik anvendes bedst mu-
ligt til at sikre den grønne omstilling af landbrugssektoren i EU. Jeg kender ikke baggrunden for
Kommissionens prioritering af de nævnte initiativer i forhold til evaluering af den fælles landbrugs-
politik. Det kan oplyses, at Kommissionen den 17. december 2021, med henvisning til artikel 110,
stk. 5 i den horisontale forordning 1306/2013, har offentliggjort et arbejdsdokument SWD (2021)
425 med en evaluering af den fælles landbrugspolitiks indvirkning på biodiversitet, jord og vand.
Det vil indgå i det videre arbejde med evalueringen af den fælles landbrugspolitik.

Rasmus Prehn

                             /
                                           Jesper Wulff Pedersen

Ministeriet for Fødevarer, Landbrug og Fiskeri • Slotsholmsgade 12 • 1216 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
