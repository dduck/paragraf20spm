                                                                                        Sundhedsudvalget 2021-22

                                                                                        Holbergsgade 6       Offentligt
                                                                                        DK-1057 København K

                                                                                        T +45 7226 9000
                                                                                        F +45 7226 9001
                                                                                        M sum@sum.dk
                                                                                        W sum.dk

Folketingets Lovsekretariat                                                             Dato: 01-03-2022
                                                                                        Enhed: NAERSOM
                                                                                        Sagsbeh.: DEPAUW
                                                                                        Sagsnr.: 2203066
                                                                                        Dok. nr.: 2147384

Medlem af Folketinget Mette Hjermind Dencker (DF) har den 21. februar 2022 stillet
følgende spørgsmål nr. S 514 til sundhedsministeren, som hermed besvares.

Spørgsmål S 514:
”Vil ministeren oplyse, hvornår ministeren forventer at præsentere regeringens ud-
spil til en ny aftale for voksentandplejen?”

Begrundelse
Der henvises til artiklen i www.avisendanmark.dk af 5. februar 2022: »Først fik John
konstateret alvorlig tandsygdom og så blev han diabetiker – nu slår tandlæger alarm«

Svar:
Folketingets partier indgik i 2018 en bred ’Politisk aftale om nye rammer for voksen-
tandplejen’.

Det fremgår af aftalen, at aftalepartierne er enige om, at der skal gennemføres en
inddragende proces i forhold til relevante interessenter, og at der bl.a. på baggrund
af en kortlægning af eksisterende tandplejeordninger gennemføres drøftelser mellem
partierne omkring forskellige modeller for den fremtidige organisering af voksentand-
plejen.

Der har i overensstemmelse hermed været påbegyndt en inddragende proces og et
tværministerielt forberedende arbejde. Som følge af de opgaver, som Sundhedsmini-
steriet og andre ministerier har håndteret i forbindelse med COVID-19, har arbejdet
imidlertid ligget stille i en periode.

Jeg kan tilføje, at det fortsat er min ambition, at det forberedende arbejde genopta-
ges i 2022, og at det således vil være muligt at genoptage den politiske dialog om den
fremtidige organisering inden udgangen af 2022.

                                          Med venlig hilsen

                         Magnus Heunicke / Allan Uygur Wessel
