                                                                                        Børne- og Undervisningsudvalget 2021-22

                                                                                      Børne- og Undervisningsudvalget 202O1f-f2e2ntligt
                                                                                 BUU Alm.del - endeligt svar på spørgsmål 272

                                                                                                                                   Offentligt

Børne- og Undervisningsudvalget                                                  Ministeren
Christiansborg
                                                                                 Frederiksholms Kanal 21
                                                                                 1220 København K
                                                                                 Tlf. nr.: 33 92 50 00
                                                                                 E-mail: uvm@uvm.dk
                                                                                 www.uvm.dk
                                                                                 CVR-nr.: 20453044

Svar på alm. del – spørgsmål 272                                                 22. juni 2022
                                                                                 Sagsnr.: 22/10966
I brev af 25. maj 2022 har udvalget efter ønske fra ikkemedlem af udval-
get (MFU), Karina Adsbøl (UFG), stillet mig følgende spørgsmål:

Alm. del – spørgsmål 272:
Kan ministeren bekræfte, at en mor, der ønsker at passe sit barn hjemme
og modtager et hjemmepasningstilskud fra kommunen, ikke længere må
donere brystmælk til syge og for tidligt fødte på landets neonatal afdelin-
ger, fordi det honoreres med et symbolsk beløb, der ikke kan fravælges,
og vil ministeren i så fald rette op på dette, så der fortsat vil blive doneret
mælk til for tidligt fødte eller syge spædbørn?

Svar:
Formålet med reglerne om tilskud til pasning af egne børn er at under-
støtte familiens mulighed for at prioritere familielivet og samværet med
egne børn. Tilskud til pasning af egne børn er dermed et alternativ til at
være til rådighed og have tilknytning til arbejdsmarkedet. Det er altså
ikke hensigten, at tilskud til pasning af egne børn skal være et supple-
rende forsørgelsesgrundlag til en offentlig overførselsindkomst eller en
arbejdsindtægt.

Reglerne, som er fastsat i dagtilbudslovens §§ 86-91, opstiller således en
række betingelser, som forældre skal opfylde for at være berettiget til at
modtage tilskuddet. En af betingelserne er, at forælderen ikke samtidig
kan modtage offentlig overførselsindkomst eller have en arbejdsind-
komst. Forælderen, der modtager tilskud til pasning af egne børn, kan
derfor ikke samtidigt modtage løn for et udført arbejde i form af f.eks.
honorar eller lignende, uanset beløbets størrelse.

Der er til brug for besvarelse af spørgsmålet indhentet bidrag fra
Sundhedsministeriet, som har oplyst følgende:
”Sundhedsministeriet har ikke kendskab til fastsatte regler der tilsiger, at
kvinder, der donerer brystmælk, har pligt til at modtage honorar/økono-
misk kompensation for deres donation.
Sundhedsministeriet har indhentet bidrag fra Danske Regioner vedrø-
rende praksis for donation af brystmælk i regionerne, herunder i forhold
til honorar/kompensation. Bidraget er vedlagt besvarelsen som bilag 1.
Sundhedsministeriet kan på baggrund af Danske Regioners bidrag kon-
statere, at der umiddelbart er forskel på praksis for modtagelse af hono-
rar/kompensation for donation af brystmælk i regionerne. Sundhedsmi-
nisteriet vil derfor anmode Danske Regioner om at sikre, at kvinder, der
ønsker at donere brystmælk gratis, og opfylder de sundhedsfaglige krite-
rier, får mulighed for donation.”

                                Med venlig hilsen
                           Pernille Rosenkrantz-Theil
Bilag
B

                                                                                                                    2
