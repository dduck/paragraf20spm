Folketingets Miljø- og Fødevareudvalg                                                                             Miljø- og Fødevareudvalget 2021-22
Christiansborg                                                                                                 Miljø- og Fødevareudvalget 202O1f-f2e2ntligt
1240 København K                                                                                 MOF Alm.del - endeligt svar på spørgsmål 1016

                                                                                                                                                     Offentligt

                                                                                                          J.nr. 2022-6014
                                                                                                          Den 7. juni 2022

Miljøministerens besvarelse af spørgsmål nr. 1016 (MOF alm. del) stillet 16. maj 2022 efter ønske fra
Anni Matthiesen (V).

Spørgsmål nr. 1016
”Ministeren bedes redegøre for kommunernes og regionernes foreløbige og forventede udgifter for
arbejdet med at kortlægge og håndtere PFAS-forurening?”

Svar
På nuværende tidspunkt foreligger der ikke nok viden om omfanget af PFAS-forureninger til at
vurdere, hvor stor udgiften bliver til at kortlægge og håndtere PFAS-forureninger.

Der er vigtigt, at vi bruger pengene klogt, og at et estimat af udgifter til kortlægning og håndtering af
PFAS-forurening hviler på et sagligt grundlag. Det saglige grundlag udgøres af den pågående afklaring
af omfanget af PFAS-forureninger. Opsporings- og kortlægningsarbejdet er i gang på tværs af alle
relevante myndigheder, men arbejdet er ikke færdigt endnu.

Kommunerne skal først og fremmest finde ud af, hvor forureneren betaler-princippet gør sig
gældende, og hvor den offentlige indsats gør sig gældende. Når vi har overblik over opgavens omfang
og trusselsbilledet, vil vi være bedre klædt på til at tage snakken om indsatsbehov for
brandøvelsespladserne og PFAS-forureninger opstået i andre brancher.

Som det fremgår af seneste orientering af udvalget om status på overblikke fra april 2022, var
meldingen fra kommunerne, at 15 af 52 pladser med umiddelbar sundhedsrisiko var overdraget til
regionerne, der er myndighed for den offentlige indsats over for jordforureninger.

Regionerne får hvert år i omegnen af 430 mio. kr. til at håndtere jordforureninger under den offentlige
indsats. Jeg kan forstå, at regionerne for en del af disse midler har prioriteret og planlagt flere
undersøgelser af PFAS-forurening fra brandøvelsespladser i 2022. Resultatet af disse undersøgelser vil
bringe myndighederne et skridt nærmere en afklaring af omfanget og bidrage med viden om, hvor der
er behov for en indsats, så vi undgår skadelige virkninger fra PFAS-forurening på menneskers sundhed
og miljø.

Lea Wermelin                           /  Nina Porst

Miljøministeriet • Slotsholmsgade 12 • 1216 København K
Tlf. 38 14 21 42 • Fax 33 14 50 42 • CVR 12854358 • EAN 5798000862005 • mim@mim.dk • www.mim.dk
