                                                                                      Beskæftigelsesudvalget 2021-22
                                                                                                                     Offentligt

Folketingets Lovsekretariat                                                           Beskæftigelsesministeriet
lov@ft.dk                                                                             Holmens Kanal 20
                                                                                      1060 København K
Hans Andersen
Hans.Andersen@ft.dk                                                                   T +45 72 20 50 00
                                                                                      E bm@bm.dk
Folketingsmedlem Hans Andersen (V) har den 28. juni 2022 stillet følgende             www.bm.dk
spørgsmål nr. S 1086, som hermed besvares.
                                                                                      CVR 10172748
Spørgsmål nr. S 1086:
”Anerkender ministeren, at den nye aftale om et kontanthjælpssystem ikke er en        J.nr. 2022 - 5168
gangbar løsning, når man hæver ydelserne for integrationsydelsesmodtagere?”           6. juli 2022

Svar:

Jeg er glad for, at vi med Aftale om nyt kontanthjælpssystem med plads til børnene
har fundet en balance mellem hensynene til, at der på den ene side skal være en
mærkbar økonomisk gevinst ved at tage arbejde frem for at modtage kontanthjælp,
og på den anden side, at børn skal kunne vokse op under ordentlige vilkår.

Det omfatter selvfølgelig også borgere på selvforsørgelses- og hjemrejseydelse el-
ler overgangsydelse, herunder de fordrevne familier fra Ukraine. I forhold til de
fordrevne fra Ukraine har jeg noteret mig, at bl.a. Venstre tidligere har givet ud-
tryk, at de pågældende bør have en højere ydelse.

Med aftalen løfter vi 9.200 børn i kontanthjælpssystemet op over lavindkomst-
grænsen, og aftalen har samlet set en positiv effekt på arbejdsudbuddet på cirka
300 fuldtidspersoner.

Aftalen målretter hjælpen til børnene via et børnetillæg til de familier, der i dag
modtager det midlertidige børnetilskud, samt ved et fritidstillæg, som kommer næ-
sten alle 40.000 børn i kontanthjælpssystemet til gode og fremover skal sikre, at de
kan være en aktiv del af fællesskabet.

Vi ændrer ikke på optjeningskravet i kontanthjælpssystemet. Derfor vil man stadig
ikke kunne modtage den fulde ydelse fra dag et, når man kommer til Danmark. Af-
talen ændrer heller ikke ved, at der forsat gælder et rådighedskrav bl.a. i form af
225-timersreglen, så vi stiller krav til borgere i kontanthjælpssystemet om, at de
som udgangspunkt skal bidrage for deres ydelse. Regeringen agter herudover at
indføre en 37-timers arbejdspligt for personer i kontanthjælpssystemet, som har et
integrationsbehov.
Venlig hilsen
Peter Hummelgaard
Beskæftigelsesminister

                                                                                                   2
