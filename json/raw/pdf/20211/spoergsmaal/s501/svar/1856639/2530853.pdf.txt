Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.      Medlem af Folketinget Brigitte Jerkel Klintskov (KF) har d. 14. februar 2022
2022 - 1016  stillet følgende spørgsmål nr. S 501 til social- og ældreministeren, som hermed
             besvares.
Doknr.
531610       Spørgsmål nr. S 501:
             ”Hvad er ministerens kommentarer til debatindlægget ”Mit fysiske handicap er
Dato         ikke længere mit største handicap” i Kristeligt Dagblad bragt 18. januar 2022
21-02-2022   om manglen på handicaphjælpere, og vil ministeren redegøre for, hvilke
             løsninger ministeren anviser på udfordringer med arbejdsmarkedet i
             handicaphjælperordningerne § 95 og § 96 i dag?”

             Svar:
             For borgere med handicap, der er bevilget en af servicelovens
             hjælperordninger, er det helt centralt, at det er muligt at rekruttere hjælpere til
             sin ordning.

             Skribenten i debatindlægget nævner bl.a. den nuværende lave ledighed som
             en af årsagerne til, at det er svært at rekruttere hjælpere til en hjælperordning.

             Regeringen er sammen med Dansk Folkeparti, Socialistisk Folkeparti, Radikale
             Venstre og Kristendemokraterne den 21. januar 2022 blevet enige om en
             række reformer, der skal styrke det danske arbejdsmarked, virksomhedernes
             konkurrenceevne og den grønne omstilling.

             Tiltagene i reformpakken Hurtigere i job, et stærkere arbejdsmarked,
             investeringer i fremtiden og innovative virksomheder vurderes at øge den
             strukturelle beskæftigelse med ca. 12.000 fultidspersoner i 2025 og 2030.

             Regeringen er som del af aftalen bl.a. blevet enige med aftalepartierne om at
             gøre det mere attraktivt for seniorer at bidrage aktivt på arbejdsmarkedet, også
             efter man har nået pensionsalderen.

             Fremadrettet vil regeringen også have fokus på at håndtere rekrutterings- og
             bemandingsudfordringerne på velfærdsområderne.

             Med venlig hilsen
             Astrid Krag

                                                                                                                                               1
