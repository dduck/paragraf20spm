                                    Udenrigsudvalget 2021-22
                                                           Offentligt

Udenrigsministeriet

Folketingets Lovsekretariat         Asiatisk Plads 2
                                    DK-1448 København K
Bilag  Sag/ID Nr.            Enhed  Telefon +45 33 92 00 00
                                    Telefax +45 32 54 05 33
       2022 - 8657           SP     E-mail: um@um.dk
                                    http://www.um.dk

                                    Dato

                                    21. februar 2022

       Svar på § 20-spørgsmål nr. S 504 stillet den 15. februar 2022 af
       Sjúrður Skaale til udenrigsministeren.

       Spørgsmål
       Mener udenrigsministeren, at det er hensynsmæssigt, at regeringens nye
       udenrigs- og sikkerhedspolitiske strategi kan siges at tilskynde til mere
       forsvarsmæssig aktivitet i og omkring Færøerne, uden at der er foregået
       drøftelser med den færøske regering herom?

       Svar
       Som det også fremgår af regeringens udenrigs- og sikkerhedspolitiske
       strategi styrker regeringen i disse år samarbejdet med Færøerne og
       Grønland om udenrigs- og sikkerhedspolitikken. Vi ønsker et stadig
       tættere samarbejde og fællesskab mellem de tre rigsdele. Der er blandt
       andet oprettet et stående kontaktudvalg på ministerniveau, som skal sikre
       tættere dialog om udenrigs-, sikkerheds- og forsvarspolitiske spørgsmål.

       Der henvises til forsvarsministeren for spørgsmål om forsvarsaktiviteter i
       og omkring Færøerne og dialogen med Færøerne på forsvarsområdet.

                                       Med venlig hilsen

                                          Jeppe Kofod
