                                                                                           Erhvervsudvalget 2021-22
                                                                                                                  Offentligt

Folketingets Lovsekretariat                                                          ERHVERVSMINISTEREN

                                                                                     19. april 2022

Besvarelse af spørgsmål nr. S 711 stillet af Maja Torp (V) den 7. april              ERHVERVSMINISTERIET
2022.
                                                                                     Slotsholmsgade 10-12
Spørgsmål nr. S 711:                                                                 1216 København K
Hvordan forholder ministeren sig til de unges misbrug, transport og salg af
trykflasker med lattergas, nu hvor de små 5-7 grams patroner med lattergas           Tlf.  33 92 33 50
i vid udstrækning er erstattet af de store 580 grams trykflasker, og har mi-
nisteren intentioner om at indføre initiativer, som sikrer, at lovgivningen          Fax. 33 12 37 78
om salg og markedsføring af lattergas bliver overholdt?
                                                                                     CVR-nr. 10092485
Svar:
Lattergas kan være ekstremt farligt. Derfor må det ikke være nemt for vores          EAN nr. 5798000026001
unge mennesker at få fat i lattergaspatroner til misbrug. Det har desværre
været tilfældet i mange år. Heldigvis ser vi positive effekter af lattergaslo-       em@em.dk
ven, som trådte i kraft i 2020. Med loven fik vi sat en stopper for den lette
adgang til lattergas og det er derfor blevet sværere for unge mennesker at           www.em.dk
få fat i det. Det viste en evaluering af loven, som vi udarbejdede i Erhvervs-
ministeriet i 2021.

Samtidig viste evalueringen dog også, at virkeligheden har ændret sig, si-
den lattergasloven trådte i kraft i 2020 og at der fortsat foregår handel med
lattergas, herunder store lattergaspatroner – blandt andet fordi dele af salget
er flyttet over på sociale medier.

Derfor er jeg glad for, at aftaleparterne bag lattergasloven, bestående af en
bred kreds af Folketingets partier, herunder Venstre, i januar 2022 har be-
sluttet at støtte fire opfølgende tiltag, som skal gøre det endnu sværere for
privatpersoner at anskaffe sig lattergaspatroner til misbrug:

    1. Det skal være muligt at straffe virksomheder ved domstolene, når
         Sikkerhedsstyrelsen konstaterer lovovertrædelser under skjult iden-
         titet. Hidtil har der ikke kunnet strafforfølges i sager, hvor Sikker-
         hedsstyrelsen under brug af skjult identitet har kunnet konstatere
         overtrædelser af lattergasloven.

    2. Der skal fremover kunne gives påbud til sociale medier om nedluk-
         ning af profiler eller sites, hvor der foregår ulovligt salg af lattergas.
         Hvis de sociale medier ikke følger påbuddet, vil de få bøder.
    3. Virksomheder, som sælger lattergas til erhvervsdrivende, skal
         fremover kontrollere, at de CVR-numre, der bliver indtastet, er kor-
         rekte. Dette skal sikre, at lattergas ikke havner i forbrugernes hæn-
         der.

    4. Det skal være forbudt at besidde lattergas til beruselsesformål ud
         over begrænsningen på to små patroner. Det bliver desuden forbudt
         at sælge lattergas til beruselsesformål, uanset hvad mængden er.

Jeg forventer at fremsætte lovforslag herom i efteråret.

Med venlig hilsen

Simon Kollerup
