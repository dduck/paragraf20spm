                                                                                                                             Kulturudvalget 2021-22
                                                                                                                                                 Offentligt

                                                                                                                        Kulturministeren

Folketingets Lovsekretariat                                                                                             Kulturministeriet
Christiansborg                                                                                                          Nybrogade 2
1240 København K                                                                                                        1203 København K

                                                                                                                        Tlf  : 33 92 33 70

                                                                                                                        E-mail : kum@kum.dk

                                                                                                                        Web : www.kum.dk

                                                                                                          25. maj 2022

Folketingsmedlem Dennis Flydtkjær (DF) har den 20. maj 2022 stillet mig følgende
spørgsmål nr. 945, som jeg hermed besvarer.

Spørgsmål:

Hvad er ministerens holdning til, at DR indfører et sekterisk sprogbrug, hvor man
begynder at sondre mellem »kvinder« og »livmoderbærere« af hensyn til såkaldt
nonbinære personer, der hverken identificerer sig med det ene eller det andet køn?

Svar:

Det følger af lov om radio- og fjernsynsvirksomhed §§ 17-18, at DR’s bestyrelse er DR’s
øverste ledelse og har det overordnede programansvar, mens DR’s generaldirektør har
det daglige programansvar og varetager den daglige administrative og økonomiske
ledelse af DR. Heraf følger, at det redaktionelle ansvar for, hvad der udkommer hos DR,
entydigt er placeret hos DR’s ledelse.

Det er dermed ikke et anliggende for en kulturminister at blande sig i, hvordan DR’s
journalister formulerer sig i konkrete artikler på dr.dk.

DR er, jf. DR’s public service-kontrakt, forpligtet til at føre en aktiv sprogpolitik, og DR
har en intern sprogpolitik, som bl.a. skal understøtte, at DR forholder sig aktivt og
reflekteret til udviklingen i det danske sprog.

Jeg noterer mig, at DR har forholdt sig til sprogbrugen i den konkrete artikel på dr.dk.

Ane Halsboe-Jørgensen

                                                                                                                        Dok. nr. 44890
