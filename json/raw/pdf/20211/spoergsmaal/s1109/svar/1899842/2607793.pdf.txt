Folketingets Lovsekretariat  Klima-, Energi- og Forsyningsudvalget 2021-22
Christiansborg                                                                  Offentligt
1240 København K
                                            Ministeren
                                            Dato
                                            21. juli 2022
                                            J nr. 2022 - 76

Folketingsmedlem Katarina Ammitzbøll (K) har d. 15. juli 2022 stillet mig følgende
spørgsmål S 1109, som jeg hermed skal besvare.

Spørgsmål nr. S 1109:
"Vil ministeren redegøre for, hvordan Energistyrelsens udtalelser i en artikel fra
Energi Watch af 12. juli 2022 om, at »Vi har forladt ideen om at bygge en stor, kon-
solideret ø«, stemmer overens med den politiske forståelse fra starten af juli 2022
om udformning af et fleksibelt funktionsudbud for energiøen i Nordsøen, hvor der
efterlades et manøvrerum til tilbudsgiver i forhold til nærmere valg af design, mate-
rialer, konstruktionsprincipper m.v., som understøtter aktivering af privat parts inno-
vative kræfter i udbudsprocessen?”

Svar
Den fælles forståelse af juli 2022 står fortsat ved magt. Som drøftet i forbindelse
med den fælles forståelse vil udbuddet tilrettelægges som et funktionsudbud, der
bl.a. stiller krav til energiøens tekniske funktionalitet som transmissionsled. Det skal
bl.a. sikre at øen opfylder formålet om at kunne facilitere anvendelse og transmis-
sion af i alt 10 GW havvind senest inden udgangen af 2040 og under iagttagelse af
sikring af de nødvendige udlandsforbindelser.

For at kunne sikre opfyldelsen af formålet vil der i forbindelse med udbuddet for-
venteligt blive stillet visse tekniske krav til eksempelvis øens bæreevne, sætnings-
krav, m.v. Tilbudsgiver vil stadigvæk have et manøvrerum i forhold til nærmere valg
af design, materialer, konstruktionsprincipper m.v.

I henhold til den fælles forståelse af juli 2022 vil retningen for det tekniske koncept i  Klima-, Energi- og
det videre arbejde fokusere på et fleksibelt ø-koncept, som giver mulighed for at          Forsyningsministeriet
kombinere en fast inddæmmet ø og platforme, men dog uden at begrænse mulig-
hederne for innovative aktiviteter (eksempelvis PtX) og manøvrerum på øen inden            Holmens Kanal 20
for de til enhver tid gældende regulatoriske og sikkerhedsmæssige rammer.                  1060 København K

                                                                                           T: +45 3392 2800
                                                                                           E: kefm@kefm.dk

                                                                                           www.kefm.dk
                                                                                                          Side 1/2
Med venlig hilsen
Dan Jørgensen

                                                                                                                                                                Side 2/2
