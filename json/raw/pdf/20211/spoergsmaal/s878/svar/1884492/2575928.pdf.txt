                                                                                                     Skatteudvalget 2021-22
                                                                                                                         Offentligt

                                                                                      16. maj 2022
                                                                                      J.nr. 2021 - 2113

Til Folketingets Lovsekretariat

Hermed sendes svar på spørgsmål S 878 af 9. maj 2022, indleveret af Charlotte Broman
Mølbæk (SF).

Jeppe Bruus

             / Jeanette Rose Hansen
Spørgsmål

Vil ministeren kommentere artiklen af 30. april 2022 fra www.berlingske.dk »Topjurist
dumper regeringens plan om moms på kunst« og redegøre for, om ministeren er enig i
den vurdering, som Skatteudvalgets rapport kommer frem til, samt – i bekræftende fald –
hvilke initiativer artiklen giver anledning til?

Svar

Med L 106 foreslår regeringen bl.a. at gennemføre en række tilpasninger af momsloven
for at bringe reglerne i overensstemmelse med EU-retten. I den forbindelse foreslås en
ændring af momsfritagelsen for forfattervirksomhed og kunstnerisk aktivitet.
I forbindelse med folketingsbehandlingen har Skatteudvalget bedt Gorrissen Federspiel
Advokatpartnerselskab (GF) om at vurdere, hvorvidt lovforslaget er udtryk for en mini-
mumsimplementering eller med andre ord, om det er nødvendigt at indføre moms, når
forvaltnings- og medlemsorganisationer meddeler licens til ophavsrettigheder som fore-
slået i L 106.
Jeg har noteret mig, at GF vurderer, at det ikke er nødvendigt at indføre moms, når for-
valtnings- og medlemsorganisationer meddeler licens til ophavsrettigheder, hvilket er gen-
givet i artiklen af 30. april 2022 fra www.berlingske.dk.
Det er dog fortsat Skatteministeriets vurdering, at den foreslåede ændring er nødvendig
for, at de danske regler er i overensstemmelse med EU-retten. Jeg henviser til min besva-
relse af spørgsmål 87 til L 106, hvor der i detaljer er kommenteret på redegørelsen fra
GF, og jeg henholder mig til den faglige vurdering foretaget af Skatteministeriet, og som
bakkes op af den tværministerielle arbejdsgruppe samt Justitsministeriet.

                                                                                                                                                                                   Side 2 af 2
