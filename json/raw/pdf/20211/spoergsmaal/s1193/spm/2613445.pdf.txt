                                         Europaudvalget, Udlændinge- og Integrationsudvalget 2021-22
                                                                                                                 Offentligt

Spørgsmål nr. S 1193
§ 20-spørgsmål til skriftlig besvarelse

Til:         25. august 2022
Dato:        Katarina Ammitzbøll (KF)
Stillet af:

Hvad mener ministeren om, at SIRI afviser udenlandsk arbejdskraft, som
overordnet opfylder kriterierne for positivlisten, når Danmark har akut mangel
på arbejdskraft?
(Spm. nr. S 1193).

Begrundelse
Vi har fået en henvendelse fra en stor restaurantkæde i København, som har
to kokke, der har fået afslag på at få nye arbejdstilladelser. De har ellers søgt
gennem positivlisten, hvor kokke står på. Positivlisten for faglærte er en
»garantiordning« og er myndighedens (STAR) opgørelse over, hvilke
arbejdsfunktioner der mangler arbejdskraft i Danmark. Derfor var ordningen
det oplagte valg i denne sag, da der er tale om to kokke. Ordningen kræver,
at man samtidig løfter et samfundsansvar for at uddanne elever, hvilket de
gør. De oplever dog, at systemet er rigidt og konsekvent modarbejder dem
på trods af, at de er med til at tiltrække turister, de uddanner kokke, som
betaler skat, og Danmark mangler i forvejen arbejdskraft.

Svaret bedes sendt elektronisk til spørgeren på Katarina.Ammitzboll@ft.dk
og til Lovsekretariatet på lov@ft.dk.

På Folketingets formands vegne
Lovsekretariatet

                                                                                   Side 1 | 1
