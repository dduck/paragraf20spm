                   Uddannelses- og Forskningsudvalget 2021-22
                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Mette Thiesen (NB) har den 4. april stillet følgende              12. april 2022
spørgsmål nr. S 694 til uddannelses- og forskningsministeren, som hermed besva-
res.                                                                                    Uddannelses- og
                                                                                        Forskningsministeriet
Spørgsmål S 694:
                                                                                        Børsgade 4
Er det efter ministerens opfattelse vigtigt at få genetableret uddannelsen              Postboks 2135
cand.pæd.psyk., således at lærere kan videreuddanne sig til cand.pæd.psyk. og           1015 København K
dermed opnå autorisation som psykolog, og vil ministeren være med at til iværk-         Tel. 3392 9700
sætte en genetablering, således at danske lærere kan få mulighed for at videre-
uddanne sig som skolepsykolog?                                                          www.ufm.dk

Svar:                                                                                   CVR-nr. 1680 5408

Muligheden for at genetablere et videreuddannelsesforløb for folkeskolelærere på        Ref.-nr.
kandidatniveau, hvor man på kortere tid kan få autorisation på samme måde som           312147
psykologer, der har en 5-årig cand. psych.-uddannelse, er blevet undersøgt grun-
digt ad flere omgange. Det har i den forbindelse ikke været muligt at finde en mo-
del, som vurderes fagligt forsvarlig. Det skyldes, at det faglige overlap mellem
læreruddannelsen og psykologuddannelsen er begrænset.

Læreruddannelsen skal heller ikke være en uddannelse, der vælges som omvej til
at blive praktiserende psykolog af studerende, der ikke kommer ind på psykologi-
uddannelsen.

Jeg er derfor ikke indstillet på at genindføre samme mulighed for fuld autorisation
som psykolog, som tidligere var mulig at få via cand.pæd.psyk.-uddannelsen.

I en mere målrettet og afgrænset form, kan det dog godt være muligt - med rele-
vante efteruddannelser - at styrke lærernes muligheder for at opbygge kompeten-
cer i forhold til PPR’s arbejde med at hjælpe børn og forældre, der på forskellig vis
har brug for rådgivning, hjælp og støtte i relation til skolen. Det kan bidrage til at
hjælpe det enkelte barn, og til at understøtte inklusionsarbejdet i skolerne og an-
dre opgaver, folkeskolen skal løfte.

Det vil jeg gerne være med til at se på og undersøge muligheder for.

Med venlig hilsen

Jesper Petersen

                                                                                        Side 1/1
