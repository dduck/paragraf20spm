                                                                                          Beskæftigelsesudvalget 2021-22
                                                                                                                         Offentligt

Folketingets Lovsekretariat                                                               Beskæftigelsesministeriet
lov@ft.dk                                                                                 Holmens Kanal 20
                                                                                          1060 København K
Stén Knuth
Sten.Knuth@ft.dk                                                                          T +45 72 20 50 00
                                                                                          E bm@bm.dk
Folketingsmedlem Stén Knuth (V) har den 14. september 2022 stillet følgende               www.bm.dk
spørgsmål nr. S 1278, som hermed besvares.
                                                                                          CVR 10172748
Spørgsmål nr. S 1278:
”Finder ministeren det problematisk, at registeroplysninger er kernen i modellen          J.nr. 2022 - 7211
for opgørelsen af anciennitet til Arnepensionen, når der findes flere eksempler på,       21. september 2022
at danske borgere ikke kan finde registeroplysninger for deres tidlige arbejdsliv,
samtidig med at danske myndigheder heller ikke ligger inde med registeroplysnin-
gerne, og dermed ikke kan få tildelt Arnepension?”

Svar:

Med Aftale om en ny ret til tidlig pension sikrede vi, at de borgere, der har slidt
gennem mange år på arbejdsmarkedet, får mulighed for en værdig tilbagetrækning.
Jeg er først og fremmest glad for, at der frem til udgangen af august er 43.800 per-
soner, der har fået tildelt retten til tidlig pension. Selvom alle ikke vil gøre brug af
denne ret, så giver alene dét, at de har muligheden for at trække sig tilbage, en
enorm tryghed.

Som jeg også tidligere har besvaret i forbindelse med BEU Alm.del. spørgsmål
448, der konkret henvises til, så er registeroplysninger kernen i modellen for opgø-
relsen af anciennitet til tidlig pension. Når den enkelte borger ansøger om tidlig
pension, foretager Udbetaling Danmark en automatisk beregning af anciennitet på
arbejdsmarkedet, som hovedsageligt er baseret på årlige opgørelser fra bl.a. ATP-
data og skatteoplysninger. Jeg mener, at det er en styrke i ordningen, at mange bor-
gere som udgangspunkt kan dokumentere anciennitet automatisk ved hjælp af regi-
sterdata.

Der vil dog være perioder tilbage i tid og konkret arbejdsmarkedshistorik, hvor der
ikke findes registeroplysninger. Derfor er det også muligt for ansøgere til tidlig
pension at supplere registeroplysningerne med anden dokumentation.

Alle borgere, der i første omgang ikke får tildelt tidlig pension eller får en delvis
tildeling, har mulighed for at indsende dokumentation om anciennitet på arbejds-
markedet. Udbetaling Danmark foretager herefter en individuel og konkret vurde-
ring af, om den indsendte dokumentation sandsynliggør anciennitet. Det bemærkes,
at Rigsarkivet kan hjælpe med at skaffe skatteoplysninger for perioden indtil 2002.
Jeg vil i den forbindelse gerne påpege, at mange ansøgere får tildelt mere ancienni-
tet på baggrund af partshøringerne. Over halvdelen af de borgere, der indsender do-
kumentation, får således tildelt mere anciennitet end beregnet på baggrund af regi-
steroplysninger. Dette peger i retning af, at der er mange borgere, der kan frem-
skaffe den relevante dokumentation, og at muligheden for egen dokumentation bi-
drager til, at ancienniteten opgøres mere korrekt.
Det er meget vigtigt for mig, at administrationen af ordningen svarer til den politi-
ske intention i aftalen. Retten til tidlig pension er fortsat under indfasning, og jeg
følger derfor implementeringen af tidlig pension tæt.
Venlig hilsen
Peter Hummelgaard
Beskæftigelsesminister

                                                                                                   2
