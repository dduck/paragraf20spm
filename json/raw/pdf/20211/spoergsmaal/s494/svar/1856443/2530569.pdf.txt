Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.     Medlem af Folketinget Torsten Gejl (ALT) har d. 10. februar 2022stillet
2022 - 931  følgende spørgsmål nr. S 493 til social- og ældreministeren, som hermed
            besvares.
Doknr.
530341      Spørgsmål nr. S 493:
            ”Hvad mener ministeren om, at Ankestyrelsen øjensynligt lukker en sag, hver
Dato        gang de sender den tilbage til kommunen, selvom det ikke er en stadfæstelse
18-02-2022  og dermed en ikke afsluttet sag for borger og kommune?”

            Svar:
            Det følger af gældende regler i lov om retssikkerhed og administration på det
            sociale område § 68, stk. 2, at når Ankestyrelsen behandler klager, som f.eks.
            borgeres klager over en kommunale afgørelser, kan Ankestyrelsen træffe
            afgørelser, der kan gå ud på afvisning af klagen, stadfæstelse af kommunens
            afgørelse, hjemvisning til fornyet behandling i kommune, ophævelse af
            kommunens afgørelse eller ændring af den afgørelse, kommunen har truffet,
            og som der er klaget over.

            Når Ankestyrelsen har truffet sin afgørelse, vil sagen være afsluttet hos
            Ankestyrelsen, og Ankestyrelsen kan og skal ikke foretage sig yderligere. Det
            er kun, hvis der indgives en ny klage, at Ankestyrelsen skal træffe afgørelse
            igen.

            Det er således helt i overensstemmelse med gældende regler, når
            Ankestyrelsen som nævnt i spørgsmålet, lukker en sag, som de sender tilbage
            til kommunen, selv om sagen ikke er afsluttet i forholdet mellem borgeren og
            kommunen.

            Med venlig hilsen
            Astrid Krag

                                                                                            1
