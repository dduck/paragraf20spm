                                                                                          Sundhedsudvalget 2021-22

                                                                                          Holbergsgade 6       Offentligt
                                                                                          DK-1057 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 19-02-2022
                                                                                          Enhed: SPOLD
                                                                                          Sagsbeh.: DEPSAW
                                                                                          Sagsnr.: 2202521
                                                                                          Dok. nr.: 2130532

Medlem af Folketinget Per Larsen (KF) har den 10. februar 2022 stillet følgende
spørgsmål nr. S 491 til sundhedsministeren, som hermed besvares.

Spørgsmål S 491:
”Hvad vil ministeren gøre for at sikre tilstrækkeligt personale til at bemande ambu-
lancerne, så vi ikke ender i en situation som f.eks. i Nordjylland, hvor der, som det
fremgår af artiklen »Akut mangel på falckreddere i Nordjylland: De siger nej til 15.000
for en ekstravagt« på DR’s hjemmeside den 8. februar 2022, mangler personale til
ambulancerne?”

Svar:
Det er helt afgørende, at borgerne altid kan føle sig trygge ved visheden om, at am-
bulancen kommer, hvis de står i en situation, hvor de har akut behov for hjælp. Det
forudsætter, at der sikres en stabil drift i regionerne uanset hvilken leverandør, som
står for driften i den pågældende region. Når regionerne foretager organisatoriske
ændringer eksempelvis i forbindelse med kontraktindgåelse med nye leverandører
om varetagelse af ambulancedriften, som det er tilfældet i Region Nordjylland, er det
vigtigt, at der sikres robuste og stabile overgange, som ikke må gå ud over den ser-
vice, som leveres til borgerne.

Jeg har noteret mig, at regionrådsformand i Region Nordjylland, Mads Duedahl (V),
ikke er tilfreds med, at den konkrete konflikt giver længere udrykningstider for bor-
gerne og forventer handling fra leverandøren, så der kan blive rettet op på problema-
tikken. Det kan jeg kun bakke op om og vil opfordre til, at der findes en løsning på de
beskrevne udfordringer i regionen.

Jeg kan oplyse, at vi fra regeringens side med udspillet Tættere På II har meldt ud, at
vi ønsker at styrke den akutte sundhedsindsats. Det vil vi blandt andet gøre ved at til-
føje ekstra akutberedskaber, henholdsvis ambulancer, akutlægebiler og akutbiler,
målrettet de områder, hvor behovet er størst og responstiden er længst.

                                          Med venlig hilsen

                         Magnus Heunicke / Siw Anna Wernberg
