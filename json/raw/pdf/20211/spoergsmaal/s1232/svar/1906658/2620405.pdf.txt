Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.      Medlem af Folketinget Kirsten Normann Andersen (SF) har d. 1. september
2022 - 4751  2022 stillet følgende spørgsmål nr. S 1232 til social- og ældreministeren, som
             hermed besvares.
Doknr.
609420       Spørgsmål nr. S 1232:
             Hvad mener ministeren om den geografiske forskelsbehandling, som borgere
Dato         udsættes for i forhold til ophør af plejeorlov, når en døende bliver indlagt på
09-09-2022   hospice, og hvad er ministerens holdning til, at en pårørende, der tidligere har
             haft plejeorlov, bliver frataget sin orlov og skal begynde arbejde, når den
             døende indlægges?

             Svar:
             Jeg vil indledningsvist gøre opmærksom på lovgivningen om henholdsvis
             plejevederlag og plejeorlov:

             Retten til plejevederlag er reguleret i servicelovens §§ 119-121. Det fremgår
             heraf, at personer, som passer en nærtstående, der ønsker at dø i eget hjem,
             efter ansøgning er berettiget til plejevederlag, såfremt en række nærmere
             angivne betingelser er opfyldt.

             Retten til plejeorlov, det vil sige retten til fravær fra arbejdet i den eller de
             perioder, hvor lønmodtageren modtager plejevederlag i henhold til
             servicelovens regler, er derimod reguleret i Beskæftigelsesministeriets
             lovgivning, men under henvisning til reguleringen af plejevederlagsordningen i
             serviceloven.

             Jeg har på den baggrund forstået dit spørgsmål sådan, at det særligt vedrører
             retten til plejevederlag.

             Jeg er glad for, at vi har en ordning, der gør det muligt at være der for en
             nærtstående, som lever sine sidste dage. Det er vigtigt at have sine nærmeste
             hos sig i den sidste tid, samt at de pårørende eller nærtstående har mulighed
             for at yde nærvær og omsorg i denne tid.

             Efter at have læst artiklen ”En indlæggelse af dine kære på hospice kan fjerne
             retten til plejeorlov” på dr.dk den 28. august 2022, kan jeg godt forstå, at det
             kan opleves som en svær overgang, når muligheden for plejevederlag og
             plejeorlov ophører, fordi plejen overtages af fx et hospice.

             Jeg kan generelt oplyse, at serviceloven er en rammelov. Loven sætter på den
             måde de overordnede rammer for, hvilke serviceydelser og tilbud

                                                                                                                                               1
kommunalbestyrelsen har pligt til at yde. Det indebærer en fleksibilitet for
kommunalbestyrelsen i sammensætningen af løsninger og i anvendelsen af
faglige metoder. Dette vil medføre, at der kan være forskelle i kommunernes
levering af hjælp efter serviceloven. Uanset det politisk fastsatte serviceniveau
skal hjælp efter serviceloven dog altid tilrettelægges på baggrund af en konkret
og individuel vurdering af den enkelte borgers behov og forudsætninger og i
samarbejde med den enkelte.
Den 2. august 2022 trådte lønmodtageres ret til fem årlige omsorgsdage i kraft.
Denne ret kommer ud over de muligheder, der allerede gælder for at få
plejeorlov til at passe eksempelvis en ægtefælle derhjemme i den sidste tid.
Som jeg tidligere har sagt, vil jeg se nærmere på de forskellige tiltag i
kommunerne og på de muligheder, der allerede eksisterer i ordningen i dag, og
overveje yderligere tiltag, der kan bidrage til at skabe mere tryghed for
pårørende eller nærtstående til døende.
Med venlig hilsen
Astrid Krag

                                                                                                                                  2
