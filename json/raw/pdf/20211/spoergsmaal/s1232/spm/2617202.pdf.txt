                                                                                 Social- og Ældreudvalget 2021-22
                                                                                                                  Offentligt

Spørgsmål nr. S 1232
§ 20-spørgsmål til skriftlig besvarelse

Til:         1. september 2022
Dato:        Kirsten Normann Andersen (SF)
Stillet af:

Hvad mener ministeren om den geografiske forskelsbehandling, som borgere
udsættes for i forhold til ophør af plejeorlov, når en døende bliver indlagt på
hospice, og hvad er ministerens holdning til, at en pårørende, der tidligere
har haft plejeorlov, bliver frataget sin orlov og skal begynde arbejde, når den
døende indlægges?
(Spm. nr. S 1232).

Begrundelse
Spørgeren har stillet spørgsmålet i forlængelse af artiklen ”En indlæggelse af
dine kære på hospice kan fjerne retten til plejeorlov” på dr.dk den 28. august
2022. Her kunne man læse, at der er kommunale forskelle på, hvor ofte
plejeorlov hos døendes pårørende inddrages på grund af indlæggelse.
Spørgeren mener ikke, at kommunerne bør kunne inddrage plejeorloven
uden videre, for en syg borger indlagt på eksempelvis et hospice har fortsat
brug for støtte og hjælp fra de nære pårørende.

Svaret bedes sendt elektronisk til spørgeren på
Kirsten.Normann.Andersen@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                                 Side 1 | 1
