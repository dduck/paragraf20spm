                                                                                     Erhvervsudvalget 2021-22
                                                                                                            Offentligt

Folketingets Lovsekretariat                                                    ERHVERVSMINISTEREN

                                                                               29. marts 2022

                                                                               ERHVERVSMINISTERIET

Den 17. februar 2022 oversendte jeg til lovsekretariatet et svar på spørgs-    Slotsholmsgade 10-12
mål S 439 stillet den 31. januar 2022 af Alex Vanopslagh (LA). Spørgsmå-       1216 København K
let var formuleret som følgende:
                                                                               Tlf.  33 92 33 50
Mener ministeren, at det er rimeligt overfor de erhvervsdrivende, der er
direkte eller indirekte påvirket af regeringens coronahåndtering, at mini-     Fax. 33 12 37 78
steren på sin Facebook-side, som han ikke driver som erhvervsminister,
men som folketingsmedlem for Socialdemokratiet, den 28. januar kl. 13.00       CVR-nr. 10092485
meddeler, at barer og restauranter kan holde åbent hele mandag den 31.
januar og altså kan »tyvstarte« med genåbningen?                               EAN nr. 5798000026001

Det oversendte svar på spørgsmålet indeholder en oplysning, som ønskes         em@em.dk
præciseret.
                                                                               www.em.dk
Det anføres i mit oprindelige svar, at Erhvervsministeriets presseafdeling
orienterede alle de større mediehuse med henblik på at skabe størst mulig
omtale af udvidelsesmuligheden. Her henvises til regelændringen, der sik-
rede, at serveringssteder kunne holde åbent fra kl. 23.00 – 24.00 samt ser-
vere alkohol i perioden fra kl. 22.00 – 24.00 den 31. januar 2022.

Som præcisering heraf kan det oplyses, at det ikke var Erhvervsministeriets
presseafdeling, som orienterede alle de større mediehuse direkte, men at
Erhvervsministeriets presseafdeling orienterede Ritzaus Bureau, som her-
efter videredistribuerede nyheden til alle større mediehuse. Dette skete med
henblik på at skabe størst mulig omtale af udvidelsesmuligheden og er i
overensstemmelse med gængs praksis, når Erhvervsministeriet kommuni-
kerer til pressen. Efter offentliggørelse blev nyheden bragt på bl.a. Ritzau,
TV2.dk, TV2 News, DR, Berlingske og en række øvrige landsdækkende
og lokale nyhedsmedier.

Det præciserede svar er vedlagt.

Med venlig hilsen

Simon Kollerup
2/2
