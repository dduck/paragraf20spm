Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.     Medlem af Folketinget Mette Abildgaard (KF) har d. 17. januar 2022 stillet føl-
2022 - 304  gende spørgsmål nr. S 392 til social- og ældreministeren, som hermed besva-
            res.
Doknr.
519997      Spørgsmål nr. S 392:
            Hvad er ministerens holdning til brug af sikkerhedsvagter på plejehjem?
Dato
25-01-2022  Svar:

            Det er min klare holdning, at sikkerhedsvagter på ingen måde hører hjemme på
            vores plejehjem.

            Udadreagerende adfærd hos borgere med demens er oftest et udtryk for
            manglende trivsel som følge af, at de grundlæggende, fysiske og psykologiske
            behov hos borgeren ikke er opfyldt. Tryghed og sikkerhed er afgørende for at
            kunne trives, og det gør sig i høj grad gældende hos mennesker med demens,
            hvor mange oplever, at de i takt med, at sygdommen udvikler sig, langsomt mi-
            ster evnen til at udtrykke deres ønsker og behov.

            Vi skal kunne være trygge ved vores ældrepleje i Danmark, både som borgere
            og medarbejdere. Derfor er det vigtigt, at medarbejderne har den rette viden
            om og forståelse for sårbare borgeres adfærd, og at de arbejder fagligt med at
            øge borgerens trivsel. Tilspidsede situationer med udadreagerende adfærd fra
            borgere skal håndteres med afsæt i medarbejdernes viden og faglighed til at
            håndtere sådanne situationer, og ikke ved hjælp af uniformerede sikkerheds-
            vagter, der ikke kender den ældre eller har den fornødne faglighed inden for
            ældrepleje og demens.

            Derfor er det også vigtigt, at vi fortsat har fokus på at styrke kvaliteten og faglig-
            heden i ældreplejen, så de ældre og mennesker med demens kan føle sig
            trygge ved den hjælp og omsorg, de modtager.

            Fra regeringens side har vi allerede iværksat en række tiltag, der samlet set
            skal løfte kvaliteten og fagligheden i ældreplejen. Blandt andet med finansloven
            for 2021, hvor vi afsatte 1,8 mia. kr. til flere ansatte i ældreplejen og til at løfte
            flere fra ufaglært til faglært.

            I regi af Sundhedsstyrelsens ”Handlingsplan til at forebygge og håndtere udad-
            reagerende adfærd i ældreplejen” er der også flere igangværende initiativer

                                                                                                                                              1
målrettet et løft af kvaliteten og fagligheden i ældreplejen. Eksempelvis tilbyder
Sundhedsstyrelsen nu og frem til og med 2024 bl.a. implementerings- og læ-
ringsforløb, der skal understøtte ledere og medarbejdere i ældreplejen i at an-
vende Sundhedsstyrelsens anbefalinger til at forebygge, håndtere og lære af
voldsomme episoder og udadreagerende adfærd, til en del af hverdagen ude i
ældreplejen i landets kommuner.
Derudover er der i regi af handlingsplanen også udviklet kompetenceudvik-
lingsforløb for medarbejdere og ledere inden for demens, bl.a. i form af et soci-
alfagligt diplommodul i demens. De initiativer er et vigtigt fundament for indsat-
sen i at forebygge og håndtere udadreagerende adfærd i ældreplejen.
Med venlig hilsen
Astrid Krag

                                                                                                                                  2
