                                                                                Kulturudvalget 2021-22
                                                                                                    Offentligt

Spørgsmål nr. S 366
§ 20-spørgsmål til skriftlig besvarelse

Til:         Kulturministeren
Dato:        11. januar 2022
Stillet af:  Morten Messerschmidt (DF)

Ministeren bedes oplyse, om hun er enig i, at filmmagasinet Ekko bør være
berettiget til økonomisk støtte i forbindelse med en kommende medieaftale?
(Spm. nr. S 366).

Begrundelse
Filmmagasinet Ekko er et uafhængigt film- og medietidsskrift, der henvender
sig til en bred målgruppe, herunder undervisere i folkeskolen og de
gymnasiale uddannelser, og i det hele taget til folk, der interesserer sig for
film og medier plus den debat om vores liv og samfund, som finder sted der.
Ekko har modtaget mediestøtte siden sidste medieaftale blev indgået, men
magasinet risikerer at miste denne støtte i forbindelse med en kommende
medieaftale.

Svaret bedes sendt elektronisk til spørgeren på Morten.Messerschmidt@ft.dk
og til Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
