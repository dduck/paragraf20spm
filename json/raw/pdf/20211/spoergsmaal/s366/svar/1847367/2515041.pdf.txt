                                                                                                                            Kulturudvalget 2021-22
                                                                                                                                                Offentligt

                                                                                                                       Kulturministeren

Folketingets Lovsekretariat                                                                                            Kulturministeriet
Christiansborg                                                                                                         Nybrogade 2
1240 København K                                                                                                       1203 København K

                                                                                                                       Tlf  : 33 92 33 70

                                                                                                                       E-mail : kum@kum.dk

                                                                                                                       Web : www.kum.dk

                                                                                                      18. januar 2022

Folketingsmedlem Morten Messerschmidt (DF) har den 11. januar 2022 stillet mig
følgende spørgsmål nr. S 366, som jeg hermed besvarer.

Spørgsmål:

Ministeren bedes oplyse, om hun er enig i, at filmmagasinet Ekko bør være berettiget til
økonomisk støtte i forbindelse med en kommende medieaftale?

Filmmagasinet Ekko er et uafhængigt film- og medietidsskrift, der henvender sig til en
bred målgruppe, herunder undervisere i folkeskolen og de gymnasiale uddannelser, og i
det hele taget til folk, der interesserer sig for film og medier plus den debat om vores liv
og samfund, som finder sted der. Ekko har modtaget mediestøtte siden sidste
medieaftale blev indgået, men magasinet risikerer at miste denne støtte i forbindelse
med en kommende medieaftale.

Svar:

Filmmagasinet Ekko har modtaget redaktionel produktionsstøtte siden 2015 og senest i
2021 fik magasinet udbetalt 477.472,76 kr. i redaktionel produktionsstøtte.
Filmmagasinet Ekko beskriver sig selv som et magasin om film og medier.

I de kommende medieforhandlinger kommer vi til at drøfte, hvordan vi indretter
mediestøtten fremadrettet. Forhandlingen vil tage udgangspunkt i de forskellige
ordninger og ikke i enkeltstående medier.

Jeg kan derfor ikke på nuværende tidspunkt svare på, hvilke konsekvenser der vil være
af konkrete ændringer i forhold til specifikke medier.

Ane Halsboe-Jørgensen

                                                                                                                       Dok. nr. 23526
