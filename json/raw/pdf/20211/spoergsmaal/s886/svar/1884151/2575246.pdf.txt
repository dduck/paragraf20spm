                                                                        Transportudvalget 2021-22
                                                                                                Offentligt

Lovsekretariatet                                                        Transportministeren
Folketinget
                                                                        16. maj 2022
                                                                        2022-3206

                                                                        Frederiksholms Kanal 27 F
                                                                        1220 København K
                                                                        Telefon 41 71 27 00

Folketingsmedlem Rasmus Helveg Petersen (RV) har den 10. maj
2022 stillet mig følgende spørgsmål, som jeg hermed skal besvare.

Spørgsmål nr. S 886:

Mener ministeren, at reglerne for pendlere, som benytter rejsekor-
tet, bør ændres, således at de ikke oplever at blive bandlyst fra at
bruge deres rejsekort samt oprette et nyt, hvis de indenfor få gange
glemmer at tjekke ud ved endt rejse?

Svar:

Billetindtægter er en vigtig indtægtskilde for den kollektive trans-
port i Danmark, idet billetindtægter står for omkring halvdelen af
finansieringen af driften af den kollektive transport. Samtidig er
det utilfredsstillende for de betalende kunder, hvis der opstår om-
fattende snyd fordi systemerne eller kontrolindsatsen er mangel-
fulde.

Det er derfor vigtigt, at billetsystemerne i den kollektive transport
bidrager til at minimere mulighederne for fejl og snyd, da det ellers
kan gå ud over indtægterne til den kollektive transport.

Der skal dog selvfølgelig også være plads til, at man som rejsende i
den kollektive transport kan glemme at tjekke ud – og plads til, at
der kan opstå tekniske fejl på rejsen – uden at man øjeblikkeligt
mister muligheden for at bruge sit rejsekort.

Indretningen af billetsystemerne i den kollektive transport skal så-
ledes ramme en balance mellem et hensyn til at minimere snyd og
et hensyn til, at der kan opstå forglemmelser og tekniske fejl. Det
indebærer, at nogen kan miste muligheden for at bruge rejsekortet
som billethjemmel i en periode ved gentagne manglende tjek ud.

Det er i øvrigt ikke sådan, at man mister muligheden for at benytte
den kollektive transport, fordi man i en periode ikke kan bruge et
rejsekort. I så tilfælde vil rejsende have mulighed for at benytte sig
af andre billettyper til den kollektive transport.
                   Side 2/2

Med venlig hilsen
Trine Bramsen
