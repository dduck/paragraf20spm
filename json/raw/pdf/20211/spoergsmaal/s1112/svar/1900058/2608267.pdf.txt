                                                                                         Beskæftigelsesudvalget 2021-22
                                                                                                                        Offentligt

 Folketingets Lovsekretariat                                                             Beskæftigelsesministeriet
 lov@ft.dk                                                                               Holmens Kanal 20
                                                                                         1060 København K
 Mai Mercado
 Mai.Mercado@ft.dk                                                                       T +45 72 20 50 00
                                                                                         E bm@bm.dk
Folketingsmedlem Mai Mercado (KF) har den 18. juli 2022 stillet følgende spørgs-         www.bm.dk
mål nr. S 1112, som hermed besvares.
                                                                                         CVR 10172748
Spørgsmål nr. S 1112:
Mener ministeren, det er acceptabelt, at en borger, der har fået anerkendt en ar-        J.nr. 2022-5885
bejdsskade efter en ulykke i oktober 2019 med forventet mengrad på 8 pct., skal          26. juli 2022
igennem et forløb, hvor AES (Arbejdsmarkedets Erhvervssikring) først sender brev
om, at sagen forventeligt vil blive afgjort i maj 2021, derpå følger et brev om, at sa-
gen forventes afgjort ultimo august 2021 og i september, at sagen er udsat til juli
2022, hvorefter borgeren den 12. juli 2022 modtager brev om, at afgørelsen er ud-
sat til februar 2023?

Svar:

Jeg kan ikke kommentere på den konkrete sag, men helt generelt kan jeg oplyse, at
jeg i mit tilsyn med AES’s bestyrelse er meget optaget af, at sagsbehandlingstiden i
AES nedbringes, og at de lovfastsatte frister bliver overholdt. Derfor har jeg også i
mit tilsynsbrev til AES’ bestyrelse noteret mig med bekymring, at både sagsbe-
handlingstiderne og alderen for de verserende sager er stigende for alle sagstyper.

Det er selvsagt ikke tilfredsstillende, og jeg har derfor i mit tilsynsbrev bl.a. anmo-
det AES’ bestyrelse om at redegøre for, hvordan AES vil håndtere afviklingen af
de ældste sager.

Jeg har noteret mig, at 2021 har været præget af udrulningen af AES’ nye sagsbe-
handlingssystem ANS. Endvidere har situationen med covid-19 påvirket driften, og
AES har igen i 2021 løftet en samfundsmæssig vigtig opgave i forbindelse med
håndtering af mange anmeldte covid-19 sager på arbejdsskadeområdet. Det er dog
min forventning, at udrulningen af ANS og den positive udvikling ift. smittespred-
ningen fremadrettet vil skabe rum for at forbedre sagsbehandlingstiderne.

Jeg vil fortsat følge udviklingen tæt.

Jeg kan desuden henvise til besvarelsen af spørgsmål nr. S 1111.
Venlig hilsen
Peter Hummelgaard
Beskæftigelsesminister

                                                                                                   2
