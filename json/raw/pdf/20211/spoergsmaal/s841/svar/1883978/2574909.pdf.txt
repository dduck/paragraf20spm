Folketingets Lovsekretariat                                                                Miljø- og Fødevareudvalget 2021-22
Christiansborg                                                                                                                  Offentligt
1240 København K
                                                                                       Den 12. maj 2022

Hermed sendes besvarelse af spørgsmål nr. S 841, som medlem af Folketinget Karina Adsbøl (UFG)
har stillet til ministeren for fødevarer, landbrug og fiskeri den 4. maj 2022.

Spørgsmål nr. S 841 fra medlem af Folketinget Karina Adsbøl (UFG)
”Finder ministeren det nødvendigt, at der gennem sanktionering skal være mulighed for at fratage
en person retten til at drive en naturnationalpark, såfremt dyrene eksempelvis bærer præg af
udsultning, hudskader eller hov- eller klovproblemer?”

Svar
Der er efter dyrevelfærdslovens § 60 mulighed for ved dom at frakende en person retten til at eje,
bruge, passe eller slagte dyr eller i det hele beskæftige sig personligt med dyr, hvis personen ved
dom findes skyldig i mishandling eller grovere uforsvarlig behandling af dyr. Der er samme
mulighed, hvis personen tidligere har gjort sig skyldig i uforsvarlig behandling af dyr og på ny
findes skyldig i sådan overtrædelse.

                 Rasmus Prehn
                                                       /
                                                                            Paolo Drostby

Ministeriet for Fødevarer, Landbrug og Fiskeri • Slotsholmsgade 12 • 1216 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
