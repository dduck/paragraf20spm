Folketingets Lovsekretariat                                                                          Miljø- og Fødevareudvalget 2021-22
Christiansborg                                                                                                                            Offentligt
1240 København K
                                                                                                 J.nr. 2022-7948
                                                                                                 Den 6. juli 2022

Miljøministerens besvarelse af spørgsmål nr. S 1099 stillet den 1. juli af Karina Adsbøl (UFG).

Spørgsmål nr. S 1099
”Mener ministeren, at det er relevant, at Fødevarestyrelsen og/eller Miljø- og
Fødevareministeriet er i besiddelse af eventuelle rapporter, der udarbejdes i forbindelse med
tilsyn af Molslaboratoriet, når ministeriet ønsker at danne 15 nye naturnationalparker i samme
stil som Molslaboratoriet?”

Svar
Indledningsvist vil jeg gøre det klart, at Mols Laboratoriet er en selvejende museumsinstitution,
og at Mols Laboratoriet med tilhørende arealer derfor ikke hører under Miljøministeriet.
Dyrevelfærdsreglerne og kontrollen hermed ligger under Ministeriet for Fødevarer, Landbrug og
Fiskeris ressortområde.

For så vidt angår planlægningen af de kommende naturnationalparker vil jeg orientere om, at
Naturstyrelsen på nuværende tidspunkt anvender helårsgræsning flere steder i landet for at
fremme biodiversiteten på statsejede naturarealer. Erfaringerne fra disse projekter indgår i
arbejdet med de kommende naturnationalparker.

Lea Wermelin                 /  Charlotte Brøndum

Miljøministeriet • Slotsholmsgade 12 • 1216 København K
Tlf. 38 14 21 42 • Fax 33 14 50 42 • CVR 12854358 • EAN 5798000862005 • mim@mim.dk • www.mim.dk
