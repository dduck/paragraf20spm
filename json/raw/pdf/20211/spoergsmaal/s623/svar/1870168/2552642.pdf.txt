Folketingets Sundhedsudvalg                                                                                    Sundhedsudvalget 2021-22

                                                                                                                                        Offentligt
                                                                                                            Sundhedsudvalget 2020-21

                                                                                                                                     Offentligt

                                                                                           Holbergsgade 6
                                                                                           DK-1057 København K

                                                                                           T +45 7226 9000
                                                                                           F +45 7226 9001
                                                                                           M sum@sum.dk
                                                                                           W sum.dk

                                                                                           Dato: 01-07-2021
                                                                                           Enhed: JURPEM
                                                                                           Sagsbeh.: DEPKAHJ
                                                                                           Sagsnr.: 2110318
                                                                                           Dok. nr.: 1787520

Folketingets Sundhedsudvalg har den 10. juni 2021 stillet følgende spørgsmål nr.
1399 (Alm. del) til sundhedsministeren, som hermed besvares. Spørgsmålet er stillet
efter ønske fra Per Larsen (KF).

Spørgsmål nr. 1399:
”Hvad vil ministeren gøre for at sikre, at ingen danskere fremover oplever, at uved-
kommende uberettiget skaffer sig adgang til fortrolige patientoplysninger, som det
blandt andet fremgår i TV2 Nords artikel 6/6-21: "Læger snager i Inges journaler: - Jeg
kan ikke stole på systemet". Herunder bedes ministeren oplyse, om det er teknisk
muligt, at patienter får en automatisk besked i e-boks, når der er blevet søgt i patien-
tens journal.”

Svar:
I artiklen omtales en konkret sag, hvor to læger ansat i Region Nordjylland ifølge ar-
tiklen har skaffet sig adgang til patientoplysninger uden at være berettiget til det. Jeg
kan i den forbindelse indledningsvis oplyse, at det er Region Nordjylland, der som
driftsansvarlig og dataansvarlig har ansvaret for, at gældende regler i sundhedsloven
om tavshedspligt og indhentning af oplysninger i patientjournaler og databeskyttel-
sesretlige regler overholdes.

Om sundhedslovens regler kan jeg generelt oplyse, at sundhedspersoners tavsheds-
pligt og patienters ret til fortrolighed er to grundlæggende og vigtige principper i
dansk sundhedsret. Det er derfor også fastsat i sundhedsloven, at en patient har krav
på, at sundhedspersoner iagttager tavshed om, hvad de under udøvelsen af deres er-
hverv erfarer eller får formodning om angående helbredsforhold, øvrige rent private
forhold og andre fortrolige oplysninger.

Der gælder dog en række – lovbestemte – undtagelser til dette udgangspunkt. Det
følger således bl.a. af sundhedslovens § 42 a, at sundhedspersoner ved opslag i elek-
troniske systemer i fornødent omfang kan indhente oplysninger om en patients hel-
bredsforhold og andre fortrolige oplysninger, når det er nødvendigt i forbindelse med
aktuel behandling af patienten.

Sundhedslovens regler om adgang til elektroniske patientjournaler skal ses i sammen-
hæng med, at den dataansvarlige region, eller privatpraktiserende læge m.v. efter da-
tabeskyttelsesforordningens regler vil være forpligtet til at overholde databeskyttel-
sesforordningen krav til behandlingssikkerhed.

Den dataansvarlige region vil således være forpligtet til at fastlægge et sikkerhedsni-
veau, der passer til de risici, der er forbundet med behandlingen af personoplysnin-
gerne. Regionen er dermed gennem systemtekniske og organisatoriske foranstaltnin-
ger forpligtet til at sikre, at det kun er de sundhedspersoner eller andre personer, der
deltager i den samlede patientbehandling, der har brug for helbredsoplysninger m.v.
om en patient i forbindelse med aktuel patientbehandling, der rent faktisk må have
adgang til oplysningerne.

Hvis man som patient mener, at en dataansvarlig region behandler personoplysnin-
ger i strid med databeskyttelseslovgivningen, vil der være mulighed for at klage til Da-
tatilsynet.

Som patient har man desuden mulighed for at klage, hvis man mener, at en sund-
hedsperson eller andre har skaffet sig adgang til ens patientjournal i strid med sund-
hedslovens regler om tavshedspligt og indhentning af helbredsoplysninger m.v.

Det følger således af § 1, stk. 1, 1. pkt., i lov om klage- og erstatningsadgang inden for
sundhedsvæsenet (klage- og erstatningsloven), at Styrelsen for Patientklager behand-
ler klager fra patienter over sundhedsvæsenets sundhedsfaglige virksomhed og for-
hold omfattet af bl.a. sundhedslovens kapitel 9, som vedrører regler om tavsheds-
pligt, videregivelse og indhentning af helbredsoplysninger m.v.

Styrelsen for Patientklager træffer i sager efter § 1, stk. 1, afgørelse om, hvorvidt den
sundhedsfaglige virksomhed har været kritisabel, eller om sundhedsvæsenet har
handlet i strid med sundhedslovens kapitel 4-9.

En patient kan desuden klage til Sundhedsvæsenets Disciplinærnævn over autorise-
rede sundhedspersoners sundhedsfaglige virksomhed og forhold omfattet af bl.a.
sundhedslovens kapitel 9. Det følger af klage- og erstatningslovens § 2, stk. 1.

Sundhedsvæsenets Disciplinærnævn afgiver i sager efter § 2 en udtalelse om, hvor-
vidt sundhedspersonens sundhedsfaglige virksomhed har været kritisabel, eller om
sundhedspersonen har handlet i strid med bl.a. sundhedslovens kapitel 9. Nævnet
kan herunder udtale kritik med indskærpelse eller søge iværksat sanktioner.

I forhold til spørgsmålet vedr. besked i e-boks kan jeg oplyse, at sundhedsloven ikke
stiller krav om, at patienten skal have besked, hver gang der bliver søgt i patientens
journal. Det er teknisk muligt at lave en sådan løsning, men den vil ikke nødvendigvis
skabe overblik for borgerne. Der kan være mange opslag i løbet af f.eks. en indlæg-
gelse, som i givet fald vil afstedkomme så mange beskeder i e-Boks, at det vil kunne
opleves som uoverskueligt for den enkelte og dermed modvirke formålet. Regerin-
gens tilgang er derfor at skabe en samlet, brugervenlig visning på sundhed.dk

Jeg kan i forlængelse heraf oplyse, at man som patient allerede i dag i et vist omfang
har mulighed for at se, hvem der har foretaget opslag i ens patientjournal. Patienten
har således i dag i ”Mi Log” på su dhed.dk adga g til logoplys i ger på opslag i sy-
stemer, der er forbundet hertil, såsom sundhedsjournalen, Det Fælles Medicinkort
(FMK) og Det Danske Vaccinationscenter (DDV). Patienten har adgang til at se tids-
punkt for opslag, hvem der har foretaget opslaget (fulde navn), samt hvilken organi-
sation (om det er apotek eller læge), der har slået op. På sundhed.dk har patienten
imidlertid endnu ikke adgang til opslag fra sygehusenes interne systemer, herunder
patientjournalsystemer, billeddiagnostiske oplysninger, intern sygehusmedicin m.v.
Dog har borgere i Regio Hovedstade og Regio Sjælla d via ”Mi Su dhedsplat-
for ” adga g til at se opslag.

For også på sundhed.dk at tilbyde borgere overblik over opslag fra regionernes in-
terne patientjournalsystemer, aftalte regeringen i regi af økonomiforhandlingerne for

                                                                                            Side 2
2020 med Danske Regioner, at logoplysninger fra sygehusenes elektroniske patient-
journaler skal indgå i Min Log på sundhed.dk.
Et udkast til ”Beke dtgørelse o i for atio og sa tykke i forbi delse ed beha d-
ling og ved videregivelse og indhentning af helbredsoplysninger samt logning m.v.
(herefter logningsbekendtgørelsen) har været i høring fra den 12. november til den
10. december 2020.
Sundhedsministeriet har i forlængelse af denne høring igangsat et arbejde, der har til
formål at afdække, om – og i så fald hvordan – der kan fastsættes regler, der giver
mulighed for, at den dataansvarlige region i særlige tilfælde (af hensyn til beskyttelse
af særligt udsatte sundhedspersoner) vil kunne undtage oplysninger vedrørende visse
sundhedspersoner fra logvisningen. Når denne afklaring er afsluttet, vil bekendtgørel-
sen blive udstedt og løsningen blive færdigudviklet.

                                          Med venlig hilsen

                   Magnus Heunicke / Karoline Haugsted Jørgensen

                                                                                                                                              Side 3
