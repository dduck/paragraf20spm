Folketingets Lovsekretariat                                                                                  Sundhedsudvalget 2021-22

                                                                                                                                      Offentligt
                                                                                                          Sundhedsudvalget 2020-21

                                                                                                                                   Offentligt

                                                                                         Holbergsgade 6
                                                                                         DK-1057 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

                                                                                         Dato: 15-09-2021
                                                                                         Enhed: JURPEM
                                                                                         Sagsbeh.: DEPKAHJ
                                                                                         Sagsnr.: 2113929
                                                                                         Dok. nr.: 1891448

Medlem af Folketinget Per Larsen (KF) har den 1. september 2021 stillet følgende
spørgsmål nr. S 1850 til sundhedsministeren, som hermed besvares.

Spørgsmål S 1850:
”Hvad vil ministeren gøre for at forhindre sager, hvor sundhedspersonale ulovligt kig-
ger i patienters journaler, som det er beskrevet i TV2 Nords artikel »Gammel fodbold-
skade kostede Carina erstatning: Nu mistænker hun læge for ulovligt opslag i patient-
journal«?”

Svar:
Jeg kan ikke kommentere på den konkrete sag, som er omtalt i artiklen, men jeg vil
gerne understrege, at sundhedspersoners tavshedspligt og patienters ret til fortrolig-
hed efter min opfattelse er to vigtige og grundlæggende principper i dansk sundheds-
ret.

Det er derfor også fastsat i sundhedsloven, at en patient har krav på, at sundhedsper-
soner skal iagttage tavshed om, hvad de under udøvelsen af deres erhverv erfarer el-
ler får formodning om angående helbredsforhold og andre fortrolige oplysninger.

Der gælder dog en række – lovbestemte – undtagelser til dette udgangspunkt. Det
følger bl.a. af sundhedslovens § 42 a, stk. 1, at sundhedspersoner uden samtykke fra
patienten kan indhente oplysninger om en patients helbredsforhold og andre fortro-
lige oplysninger i elektroniske systemer, når det er nødvendigt i forbindelse med ak-
tuel behandling af patienten.

Jeg kan i øvrigt oplyse, at det følger af praksis fra Sundhedsvæsenets Disciplinærnævn
og Styrelsen for Patientklager, at en speciallæges opslag i en patientjournal med hen-
blik på udfærdigelse af en speciallægeerklæring som udgangspunkt vil være omfattet
af sundhedslovens § 42 a, stk. 1. Det fremgår videre af praksis, at hvis en patient
f.eks. kun har givet samtykke til, at et forsikringsselskab må indhente oplysninger i
patientjournalen for en nærmere afgrænset periode, vil det ikke være i overensstem-
melse med sundhedslovens regler, at speciallægen i en sådan situation indhenter op-
lysninger for en længere periode. Det samme gælder, hvis speciallægen på anden vis
er bekendt med, at det vil være imod patientens ønske, at der indhentes flere oplys-
ninger end dem, som forsikringsselskabet m.v. har indhentet.

Det er i alle tilfælde regionens ansvar at sikre, at det kun er de sundhedspersoner el-
ler andre personer, der deltager i den samlede patientbehandling, der har brug for
helbredsoplysninger m.v., der har adgang til oplysningerne.

En patient, som mener, at en sundhedsperson eller andre har indhentet helbredsop-
lysninger m.v. i elektroniske systemer i strid med ovennævnte regler, har mulighed
for at klage til Styrelsen for Patientklager eller Sundhedsvæsenets Disciplinærnævn.
. / .  Jeg kan i øvrigt henvise til mit svar på SUU alm. del - spørgsmål nr. 1399 af den 1. juli

       2021, som indeholder en generel beskrivelse af sundhedslovens regler om tavsheds-

       pligt og om indhentning af helbredsoplysninger m.v., patienters mulighed for at klage

       og patienters mulighed for at se, hvem der har foretaget opslag i ens patientjournal.

       Med venlig hilsen

       Magnus Heunicke / Karoline Haugsted Jørgensen

                                                                                                  Side 2
