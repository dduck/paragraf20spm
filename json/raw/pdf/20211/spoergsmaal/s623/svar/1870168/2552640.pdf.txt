                                                                                                Sundhedsudvalget 2021-22

                                                                                                Holbergsgade 6       Offentligt
                                                                                                DK-1057 København K

                                                                                                T +45 7226 9000
                                                                                                F +45 7226 9001
                                                                                                M sum@sum.dk
                                                                                                W sum.dk

       Folketingets Lovsekretariat                                                              Dato: 31-03-2022
                                                                                                Enhed: JURPEM
                                                                                                Sagsbeh.: DEPNMWI
                                                                                                Sagsnr.: 2205012
                                                                                                Dok. nr.: 2193827

       Medlem af Folketinget Per Larsen (KF) har den 23. marts 2022 stillet følgende spørgs-
       mål nr. S 623 til sundhedsministeren, som hermed besvares.

       Spørgsmål S 623:
       ”Hvad er ministerens holdning til, at flere læger på sygehusene bijobber for forsik-
       ringsselskaber og – som både Berlingske og TV2 Nord har afsløret – i flere tilfælde
       bryder datareglerne, når de bijobber?”

       Svar:
       Patientjournaler indeholder nogle af de mest følsomme oplysninger om os som pati-
       enter, og derfor er det også afgørende vigtigt, at sundhedspersonalet på sygehuse
       overholder grundlæggende regler om tavshedspligt og behandling af personoplysnin-
       ger.

       Jeg kan ikke kommentere på konkrete sager, men jeg forventer naturligvis, at læger,
       som måtte have bibeskæftigelse, overholder relevante regler og aftaler herunder i
       forhold til bibeskæftigelse og behandling af patienters helbredsoplysninger. Ligesom
       jeg forventer, at regionerne løfter deres opgave som dataansvarlig for sygehusenes
       patientjournaler.

. / .  Jeg henviser i øvrigt til mit svar på S 1850 af den 15. september 2021 og mit svar på

       SUU alm. del – spørgsmål nr. 484 af 30. marts 2022, som indeholder en beskrivelse af

       sundhedslovens regler om tavshedspligt og om indhentning af helbredsoplysninger

       m.v., patienters mulighed for at klage, patienters mulighed for at se, hvem der har fo-

       retaget opslag i ens patientjournal, og regionens forpligtelser som dataansvarlig efter

       databeskyttelsesforordningen.

                                      Med venlig hilsen

       Magnus Heunicke / Nikoline Marie Werner Isaksen
