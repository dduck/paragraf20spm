                                                                                           Sundhedsudvalget 2021-22

                                                                                           Holbergsgade 6       Offentligt
                                                                                           DK‐1057 København K

                                                                                           T +45 7226 9000
                                                                                           F +45 7226 9001
                                                                                           M sum@sum.dk
                                                                                           W sum.dk

Folketingets Sundhedsudvalg                                                                Dato: 30‐03‐2022
                                                                                           Enhed: JURPEM
                                                                                           Sagsbeh.: DEPNMWI
                                                                                           Sagsnr.: 2203741
                                                                                           Dok. nr.: 2161531

Folketingets Sundhedsudvalg har den 2. marts 2022 stillet følgende spørgsmål nr. 484
(Alm. del) til sundhedsministeren, som hermed besvares. Spørgsmålet er stillet efter
ønske fra Liselott Blixt (UFG).

Spørgsmål nr. 484:
”Ved stikprøvekontrol har Styrelsen for Patientsikkerhed opdaget flere ulovlige log‐
ind i patientjournaler og sundhedspersoner har oprettet flere konsultationer i pati‐
entjournaler uden at se patienten. Mener ministeren, at systemet er godt nok, som
det er, eller vil ministeren arbejde på, at alle patienter får en besked enten på sms el‐
ler mail, når en person åbner for ens patientjournal?”

Svar:
Sundhedslovgivningen giver mulighed for, at sundhedspersoner på tværs af sund‐
hedsvæsenet i relevant omfang kan få adgang til oplysninger om patienter, når det er
nødvendigt i forbindelse med aktuel behandling af patienten.

Der er således skabt gode retlige rammer for digitalt samarbejde i sundhedsvæsenet
til gavn for patienten. Samtidig indeholder patientjournaler nogle af de mest føl‐
somme oplysninger om os som patienter.

Det er derfor vigtigt, at patienter har mulighed for at kontrollere, hvem der har fore‐
taget opslag i patientjournalerne.

Patienter har allerede i dag i et vist omfang mulighed for at se, hvem der har foreta‐
get opslag i ens patientjournal. Patienten har således i dag i ”MinLog” på sundhed.dk
adgang til logoplysninger på opslag i systemer, der er forbundet hertil, såsom e‐jour‐
naler, Det Fælles Medicinkort (FMK) og Det Danske Vaccinationscenter (DDV). Patien‐
ten har adgang til at se tidspunkt for opslag, hvem der har foretaget opslaget (fulde
navn), samt hvilken organisation (om det er apotek eller læge), der har slået op. På
sundhed.dk har patienten imidlertid endnu ikke adgang til opslag fra sygehusenes in‐
terne systemer, herunder patientjournalsystemer m.v. Dog har borgere i Region Ho‐
vedstaden og Region Sjælland adgang til at se opslag i journaler via ”Min Sundheds‐
platform”.

For også på sundhed.dk at tilbyde borgere overblik over opslag fra regionernes in‐
terne patientjournalsystemer, aftalte regeringen i regi af økonomiforhandlingerne for
2020 med Danske Regioner, at logoplysninger fra sygehusenes elektroniske patient‐
journaler skal indgå i Min Log på sundhed.dk.

Sundhedsministeriet har i forlængelse heraf udstedt bekendtgørelse nr. 200 af
7. februar 2022 om pligt til at registrere logoplysninger og indsigt i logoplysninger.
Bekendtgørelsen indebærer, at regionsrådet senest den 1. marts 2024 vil skulle give
patienter adgang til en oversigt over, hvem der har foretaget opslag i patientens egen
patientjournal.

Det fremgår således af bekendtgørelsens § 2, at regionsrådet er forpligtet til senest
den 1. marts 2024 at sikre, at en patient, der er fyldt 15 år, i en periode på to år fra
opslagstidspunktet får adgang til en overskuelig og letforståelig oversigt over oplys‐
ninger om fornavn, efternavn og titel på den, der har foretaget opslag i patientens
elektroniske patientjournal, behandlingssted, hvorfra opslaget er foretaget, og tids‐
punkt for opslaget, jf. dog bekendtgørelsens § 3.

Det fremgår endvidere af bekendtgørelsens § 3, stk. 1, at regionsrådet i særlige til‐
fælde kan beslutte, at patienten i stedet for oplysningerne om fornavn og efternavn
får adgang til oplysninger om anden entydig identifikation på den person, der har fo‐
retaget opslag. Af bekendtgørelsens § 3, stk. 2, fremgår, at behandlingsstedet efter
anmodning fra patienten skal udlevere oplysninger om identiteten på personen bag
oplysningerne i stk. 1, medmindre der foreligger afgørende hensyn til andres private
interesser.

I forhold til spørgsmålet om en mulig løsning, hvor alle patienter får en besked enten
på sms eller mail, når en person åbner for ens patientjournal, kan jeg oplyse, at sund‐
hedsloven ikke stiller krav om, at patienten skal have besked, eksempelvis på sms el‐
ler mail, hver gang der bliver søgt i patientens journal. En sådan løsning vil i øvrigt
ikke nødvendigvis skabe overblik for borgerne, da der kan være mange opslag i løbet
af f.eks. en indlæggelse, som i givet fald vil afstedkomme så mange beskeder, at det
vil kunne opleves som uoverskueligt for den enkelte og dermed modvirke formålet.
Sundhedsministeriets tilgang er derfor for nu at skabe forudsætningerne for borge‐
rens indsigt i logoplysningerne i form af en samlet, brugervenlig visning af logoplys‐
ninger på sundhed.dk.

Jeg kan i øvrigt generelt oplyse, at behandling af patienters helbredsoplysninger er
reguleret af sundhedslovens kapitel 9 om tavshedspligt, indhentning og videregivelse
af helbredsoplysninger og af databeskyttelsesforordningen og ‐loven.

Den dataansvarlige region eller privatpraktiserende læge m.v. er således efter data‐
beskyttelsesforordningens regler forpligtet til at overholde forordningen, herunder
forordningens krav om bl.a. behandlingssikkerhed.

Det følger bl.a. af databeskyttelsesforordningens artikel 32, stk. 1, at den dataansvar‐
lige skal træffe passende tekniske og organisatoriske foranstaltninger for at sikre et
sikkerhedsniveau, der passer til de risici, der er ved den pågældende behandlingsakti‐
vitet.

Der påhviler således den dataansvarlige region, praktiserende læge m.v. en pligt til at
identificere de risici, den dataansvarliges behandling udgør for de registrerede pati‐
enter og til at sikre, at der indføres passende sikkerhedsforanstaltninger, der beskyt‐
ter patienterne mod disse risici.

Kravet om passende sikkerhed vil f.eks. kunne indebære, at den dataansvarlige lø‐
bende kontrollerer om adgangsrettigheder til systemer er begrænset til de personop‐
lysninger, som er nødvendige og relevante for den pågældende brugers arbejdsbetin‐
gede behov.

                                                                                          Side 2
En sådan kontrol vil eksempelvis kunne bestå af en verifikation af det arbejdsbetin‐
gede behov ved tildelingen, en løbende kontrol baseret på verifikation af, at dette be‐
hov stadig er til stede og en form for auditering heraf, f.eks. som stikprøvekontrol.
Hvis man som patient bliver opmærksom på uberettigede opslag i sine helbredsoplys‐
ninger, kan man foretage anmeldelse til den myndighed, som er ansvarlig for opsla‐
get, se f.eks. dette link: Mistanke om uberettigede opslag i dine sundhedsdata ‐ sund‐
hed.dk
En patient kan klage til Datatilsynet, hvis vedkommende mener, at en dataansvarlig
region behandler personoplysninger i strid med databeskyttelseslovgivningen.
Jeg kan afslutningsvis oplyse, at man som patient desuden har mulighed for at klage
til Styrelsen for Patientklager eller Sundhedsvæsenets Disciplinærnævn, hvis man me‐
ner, at en sundhedsperson har indhentet oplysninger om helbredsforhold eller andre
fortrolige oplysninger i strid med sundhedslovens regler om indhentning, eller hvis
man mener, at en sundhedsperson har videregivet oplysninger om helbredsforhold
eller andre fortrolige oplysninger i strid med sundhedslovens regler om tavshedspligt
og videregivelse af helbredsoplysninger m.v.
De nærmere regler om klageadgang følger af §§ 1 og 2, i lov om klage‐ og erstatnings‐
adgang inden for sundhedsvæsenet (klage‐ og erstatningsloven).

                                         Med venlig hilsen

                  Magnus Heunicke / Nikoline Marie Werner Isaksen

                                                                                                                                               Side 3
