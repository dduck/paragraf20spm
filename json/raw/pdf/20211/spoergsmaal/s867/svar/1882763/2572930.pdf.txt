Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.      Medlem af Folketinget Marlene Ambo-Rasmussen (V) har d. 6. maj 2022 stillet
2022 - 2772  følgende spørgsmål nr. S 867 til social- og ældreministeren, som hermed
             besvares.
Doknr.
570064       Spørgsmål nr. S 867:
             ” Vil ministeren på baggrund af artiklen »KL kræver »klare svar« fra regeringen
Dato         efter endnu et år med stigende socialudgifter« bragt på Altinget.dk den 28. april
10-05-2022   2022 redegøre for, hvorfor det har taget et år at nedsætte et ekspertudvalg,
             som skal se nærmere på udgifterne og komme med anbefalinger til en
             økonomisk udvikling på socialområdet?”

             Svar:
             Der bruges over 50 mia. kr. om året på socialområdet. Det er kun naturligt, at vi
             løbende overvejer, hvordan midlerne bruges bedst. Men sandheden er, at der
             er meget ved udgiftsbilledet, vi ikke kender til.

             Derfor har regeringen og KL nedsat et ekspertudvalg, der blandt andet skal
             afdække udfordringsbilledet og udgiftsudviklingen på socialområdet og give
             anbefalinger til en bæredygtig faglig og økonomisk udvikling.

             Det er en vigtig opgave eksperterne har fået, og derfor mener jeg også, at det
             er afgørende, at vi kommer rigtigt fra land. Det har krævet grundig
             forberedelse, inden ekspertudvalget kunne nedsættes. Forberedelserne har på
             tværs af de involverede parter blandt andet omhandlet at sikre en god
             sammensætning af eksperter og udarbejdelsen af et kommissorium, der stiller
             de rigtige spørgsmål. Forberedelserne er nu færdige, og jeg kunne derfor
             mandag d. 9. maj 2022 melde ud, at ekspertudvalget er nedsat.

             Jeg ser frem til at modtage ekspertudvalgets anbefalinger.

             Med venlig hilsen
             Astrid Krag

                             1
