Folketingets Lovsekretariat                 Social- og Ældreudvalget 2021-22
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             sm@sm.dk
                             www.sm.dk

Sagsnr.      Medlem af Folketinget Trine Torp (SF) har d. 17. maj 2022 stillet følgende
2022 - 2913  spørgsmål nr. S 928 til social- og ældreministeren, som hermed besvares.

Doknr.       Spørgsmål nr. S 928:
572966       Hvad er ministerens holdning til de test af forældre, der kritiseres af flere
             psykologiske eksperter i P1 Morgen for ikke at tage højde for kulturelle
Dato         forskelle og sproglige barrierer ift. grønlandske forældre, og indgår i
23-05-2022   vurderinger af forældrekompetencer med betydning for afgørelser om så
             voldsomme indgreb som en tvangsfjernelse, og giver kritikken ministeren
             anledning til at ændre måden, hvorpå test og testresultater anvendes?

             Svar:
             For regeringen er det vigtigste, at vi hjælper børn i Danmark og beskytter dem
             mod svigt og mistrivsel, uanset hvilken baggrund, de har.

             Kommunerne skal sikre, at sagerne har den fornødne kvalitet og bliver
             tilstrækkeligt afdækket, for at der kan træffes de afgørelser, som giver børnene
             den bedste hjælp.

             Samtidigt er det selvfølgelig helt afgørende for en ordentlig og saglig
             sagsbehandling, at både børn og deres forældre i anbringelsessager kan forstå
             den kommunikation, som de har med kommunen i forbindelse med deres sag.
             Derfor har kommuner og andre myndigheder pligt til at stille en tolk og
             oversættelsesbistand til rådighed, hvis der er behov for det.

             Jeg ser frem til, at VIVE d. 24. maj 2022 har deres undersøgelse klar om netop
             anbringelsessager i grønlandske familier i Danmark. Den giver os forhåbentligt
             et indblik i, hvordan sagerne behandles og i hvilken grad, der er en
             opmærksomhed på familiernes sprog og kultur.

             Jeg har derfor netop invitereret Grønlandsudvalget og socialordførerne til et
             møde på baggrund af undersøgelsens resultater, så vi sammen kan drøfte de
             opmærksomhedspunkter, som undersøgelsen peger på.

             Med venlig hilsen
             Astrid Krag

                             1
