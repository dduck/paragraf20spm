                                           Social- og Ældreudvalget 2022-23 (1. samling)
                                                                                             Offentligt

Spørgsmål nr. S 14
§ 20-spørgsmål til skriftlig besvarelse

Til:         4. oktober 2022
Dato:        Charlotte Broman Mølbæk (SF)
Stillet af:

Kan ministeren be- eller afkræfte, at regeringen tidligst er klar til at se på
opgavefordelingen på handicapområdet i 2028, når regeringens
specialeplanlægning er fuldt implementeret?
(Spm. nr. S 14).

Begrundelse
Det fremgår af artiklen »Kommuner beholder handicapområdet: Minister vil
tidligst se på opgavefordeling i 2028« bragt den 22. september 2022 på
nicheportalen NB-Social, at ministeren tidligst vil se på opgavefordelingen på
handicapområdet i 2028. Spørgeren undrer sig, eftersom man har haft
løbende drøftelser i både Folketingssalen og udvalg om opgavefordelingen,
hvor dette ikke har været udmeldt. Samtidig har der også været rejst heftig
kritik af regeringens evaluering af det specialiserede socialområde fra både
handicaporganisationer og eksperter. Derfor undrer spørgeren sig over den
meget bombastiske udmelding om først at se på opgavefordelingen i 2028 og
vil derfor gerne have be- eller afkræftet, om regeringen først vil se på
opgavefordelingen langt ude i fremtiden.

Svaret bedes sendt elektronisk til spørgeren på Charlotte.Broman@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
