                                                                                Miljø- og Fødevareudvalget 2023-24
                                                                                                                    Offentligt

Spørgsmål nr. S 209
§ 20-spørgsmål til skriftlig besvarelse

Til:         Miljøministeren
Dato:        15. november 2023
Stillet af:  Søren Egge Rasmussen (EL)

Mener ministeren, at det er forsvarligt ikke at udstede et påbud mod fortsat
udledning af miljøfarlige stoffer i koncentrationer over miljøkvalitetskravene
fra RGS Nordic til Agersø Sund, således at forureningen af Agersø Sund
fortsætter uhindret, mens Miljøstyrelsen revurderer RGS Nordics
miljøgodkendelse, selvom ministeren har både mulighed for og pligt til at lave
et sådant påbud, og at det potentielt kan være i strid med Danmarks EU-
retlige forpligtelser?
(Spm. nr. S 209).

Begrundelse
Der henvises til »Et notat om de retlige rammer for udledning af miljøfarlige
stoffer med spildevand« af 5. juni 2023 af professor emerita Ellen Margrethe
Basse (MOF alm. del – Bilag 413, folketingsåret 2022-23, 2. samling), hvor
det på side 23 bl.a. anføres, at den manglende revurdering af RGS Nordics
miljøgodkendelse samt manglende efterlevelse af miljøkvalitetskrav er »et
dansk traktatbrud i forhold til de foreliggende EU-forpligtelser, som Danmarks
så hurtigt som muligt skal have stoppet«.

Svaret bedes sendt elektronisk til spørgeren på soren.egge.rasmussen@ft.dk
og til Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
