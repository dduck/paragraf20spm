Folketingets Lovsekretariat                                                        Miljø- og Fødevareudvalget 2023-24
Christiansborg                                                                                                          Offentligt
1240 København K
                                                                               J.nr. 2023-11337
                                                                               Den 21. november 2023

Miljøministerens besvarelse af spørgsmål nr. S 209 stillet den 15. november 2023 af Søren Egge
Rasmussen (EL).

Spørgsmål nr. S 209
”Mener ministeren, at det er forsvarligt ikke at udstede et påbud mod fortsat udledning af
miljøfarlige stoffer i koncentrationer over miljøkvalitetskravene fra RGS Nordic til Agersø Sund,
således at forureningen af Agersø Sund fortsætter uhindret, mens Miljøstyrelsen revurderer RGS
Nordics miljøgodkendelse, selvom ministeren har både mulighed for og pligt til at lave et sådant
påbud, og at det potentielt kan være i strid med Danmarks EU-retlige forpligtelser?”

Svar
Dette er en sag, som ligger mig meget på sinde. Miljøstyrelsen er i fuld gang med revurderingen,
som er kompleks og omfattende. Jeg er blevet oplyst, at udstedelsen af et påbud også vil være
tidskrævende, og at en samlet revurdering, som er lovens udgangspunkt, på nuværende tidspunkt
vurderes som den mest hensigtsmæssige løsning.

Som jeg også nævnte på samrådet den 2. november, så har jeg fuld forståelse for interessen i
virksomheden og revurderingssagen. Jeg deler den og ønsker kun, at sagen løses hurtigst muligt.

Magnus Heunicke              /  Morten Pedersen

Miljøministeriet • Frederiksholms Kanal 26 • 1220 København K
Tlf. 38 14 21 42 • CVR 12854358 • EAN 5798000862005 • mim@mim.dk • www.mim.dk
