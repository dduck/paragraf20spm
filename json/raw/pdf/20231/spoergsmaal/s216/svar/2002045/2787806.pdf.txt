                                                                                           Indenrigsudvalget 2023-24

                                                                                           Slotsholmsgade 10-12  Offentligt
                                                                                           DK-1216 København K

                                                                                           T +45 7226 9000
                                                                                           F +45 7226 9001
                                                                                           M sum@sum.dk
                                                                                           W sum.dk

Folketingets Lovsekretariat                                                                Dato: 27-11-2023
                                                                                           Enhed: Finansiering
                                                                                           Sagsbeh: enir
                                                                                           Sagsnr.:2023 - 5913
                                                                                           Dok. nr.: 52951

Medlem af Folketinget Jette Gottlieb (EL) har den 16. november 2023 stillet følgende
spørgsmål nr. S 216 til indenrigs- og sundhedsministeren, som hermed besvares.

Spørgsmål S 216:
”Molslinjen vil indføre en parkeringsafgift for fannikker, der pendler til fastlandet, og
lader bilen holde på Esbjerg Havn, og mener ministeren i den forbindelse, at det kan
være i strid med landevejsprincippet, at pålægge fannikker en sådan ekstraafgift på
pendling, i betragtning af at Molslinjen har monopol på færgefarten mellem Esbjerg
og Fanø og årligt modtager statstilskud på 35,2 mio. kr. herfor?”

Svar:
Der er lagt et landevejsprincip i 46 ud af årets 52 uger til grund for de kommunale
tilskud til nedsættelse af færgetakster i kommunerne på passagerområdet i medfør af
udligningslovens § 21 b, heriblandt til Fanø Kommune.

Disse midler er øremærket til området, men det er kommunerens ansvar at udmønte
tilskuddene nærmere, herunder i tilknytning til en kontrakt, hvis færgeopgaven løses
af en privat færgeaktør.

En eventuel aftale mellem Molslinjen og Fanø Kommune, Esbjerg Kommune eller
Esbjerg Havn om parkeringsforhold vurderes ikke i sig selv at være i strid med Fanø
Kommunes anvendelse af tilskud efter § 21 b, så længe tilskuddet anvendes til
nedsættelse af færgetakster.

                                          Med venlig hilsen

                                            Sophie Løhde
