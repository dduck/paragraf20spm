                                                                         Transportudvalget 2023-24
                                                                                                 Offentligt

                                                                         Transportministeren

Lovsekretariatet                                                         8. marts 2024
Folketinget                                                              2024-1406

                                                                         Frederiksholms Kanal 27 F
                                                                         1220 København K

                                                                         Telefon 41 71 27 00

Folketingsmedlem Jette Gottlieb (EL) har den 6. marts 2024 stillet
mig følgende spørgsmål, som jeg hermed skal besvare.

Spørgsmål nr. S 667:

Hvilke forventninger har ministeren til fremskaffelsen af finansie-
ringen af Havnetunnel (Østlig Ringvej), Metro M5 og Lynetteholm,
og hvor meget mener ministeren, at henholdsvis Københavns
Kommune, By & Havn og staten burde bidrage med?

Svar:

Anlæg af halvøen Lynetteholm er isoleret set selvfinansierende. Det
finansieres af By & Havns jordmodtagelse, som anvendes til opfyld
af halvøen.

Med Principaftale om anlæg af Lynetteholm fra 2018 mellem den
daværende regering og Københavns Kommune er parterne enige
om, at indtægterne fra byudviklingen af Lynetteholm vil kunne bi-
drage til at finansiere metrobetjening af området og etableringen af
en Østlig Ringvej. Etablering af den nødvendige infrastruktur må
ske med det udgangspunkt, at der er tale om et projekt, der kan fi-
nansieres af egne indtægter.

Da indtægterne fra byudvikling kommer på lang sigt, i takt med at
området byudvikles, er der med Aftale om Infrastrukturplan 2035
afsat en reservation på 12,7 mia. kr. til finansiering af infrastruktur
tilknyttet Lynetteholm. Reservationen er afsat med forventning
om, at der på sigt genereres indtægter fra projektet, som kan finan-
siere den nødvendige infrastruktur.

Med venlig hilsen

Thomas Danielsen
