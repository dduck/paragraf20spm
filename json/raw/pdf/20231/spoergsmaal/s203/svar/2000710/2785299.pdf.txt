                                                                                       Indenrigsudvalget 2023-24

                                                                                       Slotsholmsgade 10-12  Offentligt
                                                                                       DK-1216 København K

                                                                                       T +45 7226 9000
                                                                                       F +45 7226 9001
                                                                                       M sum@sum.dk
                                                                                       W sum.dk

Folketingets Lovsekretariat                                                            Dato: 22-11-2023
                                                                                       Enhed: Finansiering
                                                                                       Sagsbeh: enir
                                                                                       Sagsnr.:2023 - 5871
                                                                                       Dok. nr.: 52450

Medlem af Folketinget Lotte Rod (RV) har den 14. november 2023 stillet følgende
spørgsmål nr. S 203 til indenrigs- og sundhedsministeren, som hermed besvares.

Spørgsmål S 203:
”Hvad er ministerens holdning til at indføre fuldt landevejsprincip mellem Fanø og
Esbjerg?”

Svar:
Med regeringens finanslovforslag for 2024 er der afsat en reserve i perioden 2024-
2027 til bl.a. at indføre et fuldt landevejsprincip på færgeområdet.

Der er i alt 21 kommuner med færgeruter, som i dag modtager et årligt tilskud efter
udligningslovens § 21 b til nedsættelse af færgetakster på passagerområdet på 33
ruter. Tilskuddet på samlet 99,3 mio. kr. i 2024 er baseret på politiske aftaler,
hvormed der er indført et fuldt landevejsprincip i 46 ud af årets 52 uger. Altså for
hele året med undtagelse af 6 uger, svarende til højsæsonen for turister i
sommerferieperioden.

Fanø Kommune modtager i den sammenhæng tilskud til færgeruten Fanø-Esbjerg.

En udvidelse af ordningen efter udligningslovens § 21 b til et fuldt landevejsprincip
for hele året vil indebære, at tilskuddet til de 21 kommuner efter udligningslovens
§ 21 b forhøjes med 51 mio. kr. i 2024-niveau.

Den nærmere udmøntning af reserven til bl.a. et fuldt landevejsprincip forventes
fastlagt i forbindelse med finansloven for 2024.

                                          Med venlig hilsen

                                            Sophie Løhde
