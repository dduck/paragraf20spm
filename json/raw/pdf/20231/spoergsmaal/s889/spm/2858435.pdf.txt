                                                    Færøudvalget, Indfødsretsudvalget 2023-24
                                                                                                  Offentligt

Spørgsmål nr. S 889
§ 20-spørgsmål til skriftlig besvarelse

Til:         Udlændinge- og integrationsministeren
Dato:        29. april 2024
Stillet af:  Sjúrður Skaale (JF)

Er ministeren villig til at oprette en vejledning om indfødsret, der er målrettet
til ansøgere på Færøerne?
(Spm. nr. S 889).

Begrundelse
De seneste 5 år er antallet af personer med bopæl på Færøerne, der
ansøger om indfødsret, fordoblet. Området er et rent dansk anliggende, men
kravene, som en ansøger med bopæl i Danmark og på Færøerne skal
opfylde, er på nogle områder forskellige. Et eksempel er sprogkravet, hvor
det som ansøger på Færøerne ikke er et krav at have bestået dansk på
gymnasieniveau. Alligevel findes der kun en vejledning om indfødsret fra
Udlændinge- og Integrationsministeriet på dansk, som forklarer processen for
ansøgere bosiddende i Danmark. Det stiller ansøgere på Færøerne meget
værre end ansøgere i Danmark, at de ikke har adgang til korrekt vejledning
på færøsk om den lange proces, som det er at få tildelt indfødsret. Da det i
sidste ende er det samme, en ansøger på Færøerne og i Danmark søger om,
burde begge have samme adgang til vejledning om, hvordan de opnår dansk
indfødsret. Spørgeren har været i kontakt med mange ansøgere, som i deres
forsøg på at opnå indfødsret har lavet procedurefejl, som har kostet dem
årelang ventetid, der kunne have været undgået, hvis de havde haft adgang
til korrekt vejledning.

Svaret bedes sendt elektronisk til spørgeren på Sjurdur.Skaale@ft.dk,
rs@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                                   Side 1 | 1
