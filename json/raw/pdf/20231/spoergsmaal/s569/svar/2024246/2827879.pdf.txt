                                                                               Børne- og Undervisningsudvalget 2023-24
                                                                                                                           Offentligt

Folketingets Lovsekretariat                                                    Ministeren
Christiansborg
                                                                               Frederiksholms Kanal 21
Medlem af Folketinget Lise Bertelsen (KF) har den 15. februar 2024 stillet     1220 København K
spørgsmål nr. S 568, som hermed besvares.                                      Tlf. nr.: 33 92 50 00
                                                                               E-mail: uvm@uvm.dk
Spørgsmål nr. S 568:                                                           www.uvm.dk
Mener ministeren, at lavtlønnede forældre skal have et reelt frit skolevalg    CVR-nr.: 20453044
ligesom forældre med en højere indkomst, som har ressourcerne til at
vælge en privat- eller friskole?                                               22. februar 2024
                                                                               Sagsnr.: 24/05645
Svar:
Grundlæggende er det min opfattelse, at det er godt, at der på frie og
private skoler går børn fra familier med både lave og høje indkomster.

De frie grundskoler fastsætter selv størrelsen af forældrebetalingen
(skolepenge) for skolens elever. Der er fastsat en minimumsgrænse på
finansloven for den gennemsnitlige ’egendækning’ , men der er ikke noget
loft for forældrebetalingen.

På finansloven er der afsat en pulje til friplads- og opholdsstøtte, hvoraf
der ydes tilskud til nedsættelse af skolepenge og opholdsbetaling. De frie
grundskoler kan derudover vælge at prioritere skolens egne midler til at
nedsætte forældrebetalingen. Jeg ser gerne, at de frie grundskoler selv tager
ansvar for en bred elevsammensætning i skolerne.

De frie skolers økonomi er koblet til udviklingen i udgifter pr. elev i
folkeskolen. Som følge heraf får de frie grundskoler i år et løft af deres
samlede økonomi på 246 mio. kr. ud over den almindelige pris- og
lønudvikling. Det vil være oplagt, at skolerne vælger at anvende en del af
disse midler til at nedsætte forældrebetalingen for enkelte elever på skolen.
Med venlig hilsen
 Mattias Tesfaye

                                                                                    2
