                                                                                          Retsudvalget 2023-24
                                                                                                           Offentligt

Folketinget                                                                     Dato:     15. februar 2024     Kragh
Lovsekretariatet                                                                Kontor:   Strafferetskontoret
Christiansborg                                                                  Sagsbeh:  William Erik
1240 København K                                                                          Halling
DK Danmark                                                                      Sagsnr.:  2024-02122
                                                                                Dok.:     3158474

Besvarelse af spørgsmål nr. S 521 fra medlem af Folketinget Zenia
Stampe (RV)

Hermed sendes besvarelse af spørgsmål nr. S 521, som medlem af
Folketinget Zenia Stampe (RV) har stillet til justitsministeren den 7. februar
2024.

Peter Hummelgaard

                   /
                                 Morten Holland Heide

                                                                                Slotsholmsgade 10
                                                                                1216 København K.
                                                                                T +45 7226 8400
                                                                                www.justitsministeriet.dk
                                                                                jm@jm.dk

                                                                                Side 1/3
Spørgsmål nr. S 521 fra medlem af Folketinget Zenia Stampe (RV):

       ”Vil ministeren være åben for at udarbejde en oversigt over
       eksisterende retspraksis over sager, hvor der er dømt for
       hadforbrydelser som en strafskærpende omstændighed efter
       straffelovens § 81, nr. 6, med henblik på at indsamle viden om,
       hvad der skal til i Danmark, for at en sag om en mulig
       hadforbrydelse fører til dom, og hvilken vægt hadmotivet
       tillægges i forhold til strafudmåling i domme for
       hadforbrydelser, jf. anbefalingerne i »Registrering af
       hadforbrydelser skal styrkes«, Analysenotat, Institut for
       Menneskerettigheder, januar 2023?”

Begrundelse:

       ”Der findes i dag ingen samlet viden om, hvor mange personer
       der årligt dømmes for en hadforbrydelse i Danmark, eller
       hvilken vægt hadmotivet tillægges i forhold til strafudmålingen
       i dommene. Der findes udelukkende opgørelser over
       eksisterende retspraksis i forhold til hadefulde ytringer efter
       straffelovens § 266 b.”

Svar:

Alle borgere skal føle sig trygge i Danmark. Det gælder uanset etnisk
oprindelse, tro, handicap, seksuel orientering, kønsidentitet, kønsudtryk,
kønskarakteristika eller lignende. Regeringen og myndighederne har derfor
et vedblivende fokus på, hvordan vi kan forbedre indsatsen på
hadforbrydelsesområdet.

Rigsadvokaten offentliggjorde den 12. juni 2023 en oversigt over domme,
hvor straffen er skærpet efter straffelovens § 81, nr. 6, som følge af et helt
eller delvist hadmotiv mod en bestemt etnisk oprindelse, tro, handicap,
seksuel orientering, kønsidentitet, kønsudtryk, kønskarakteristika eller
lignende. Oversigten vil løbende blive opdateret med ny retspraksis.
Oversigten er tilgængelig på anklagemyndighedens vidensbase.

Rigsadvokaten og de regionale statsadvokater indførte desuden fra den 1.
juli 2023 en midlertidig forelæggelses- og indberetningsordning, der
indebærer, at alle sager, hvor der er nedlagt påstand om strafskærpelse efter
straffelovens § 81, nr. 6, skal forelægges for statsadvokaterne inden
ankefristens udløb med henblik på drøftelse af, om sagen skal ankes.
Ordningen vil indtil videre løbe i et år, hvorefter Rigsadvokaten og

                                                                                                                                               Side 2/3
statsadvokaterne vil tage stilling til, om der er behov for at forlænge
ordningen.

                                                                                                                                               Side 3/3
