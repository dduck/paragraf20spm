Folketingets Lovsekretariat                                Boligudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Nick Zimmermann (DF) har d. 18. marts 2024 stillet
2024 - 2395  følgende spørgsmål nr. S 717 til social- og boligministeren, som hermed
             besvares.
Doknr.
842733       Spørgsmål nr. S 717:
             ”Vil ministeren indføre begrænsninger på, hvor meget huslejen må stige som
Dato         følge af renoveringer, samt fastsætte en øvre grænse for, hvor omfattende og
22-03-2024   kostbare disse renoveringer må være i almene boligforeninger?”

             Svar:
             Boligorganisationer vurderer som led i driften, hvorvidt der er behov for
             moderniserings- og forbedringsarbejder, kollektive anlæg, ekstraordinære
             renoveringsarbejder, udbedring af byggeskader mv. Der må ikke henlægges
             beløb over huslejen til disse aktiviteter og arbejderne finansieres af afdelingen.
             De nævnte arbejder og aktiviteter og de dermed forbundne lejeforhøjelser skal
             godkendes af beboerne på et afdelingsmøde eller eventuelt ved en
             urafstemning i afdelingen.

             Efter gældende regler skal ansøgning om godkendelse af lejeforhøjelser som
             følge af de nævnte arbejder og aktiviteter indsendes til kommunalbestyrelsen,
             forinden arbejdet igangsættes. Overstiger lejeforhøjelsen inden for et
             regnskabsår ikke 5 pct. af lejen, kan forhøjelsen dog gennemføres uden
             kommunalbestyrelsens godkendelse.

             Kommunalbestyrelsen skal ved sin godkendelse bl.a. vurdere, om boligen
             fortsat kan tjene sit formål som almene boliger set i forhold til det øvrige
             boligudbud i kommunen.

             Jeg har tillid til at beboerne, boligorganisationer og kommuner i samarbejde
             kan foretage de nødvendige vurderinger af renoveringsbehov og de dermed
             forbundne lejeforhøjelser, og finder ikke behov for yderligere regulering på
             området.

             Med venlig hilsen
             Pernille Rosenkrantz-Theil
             Social- og boligminister

                             1
