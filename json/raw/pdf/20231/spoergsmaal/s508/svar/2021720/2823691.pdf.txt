                                                                              Børne- og Undervisningsudvalget 2023-24
                                                                                                                          Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Alex Ahrendtsen (DF) har den 5. februar 2024            1220 København K
stillet spørgsmål nr. S 508, som hermed besvares.                             Tlf. nr.: 33 92 50 00
                                                                              E-mail: uvm@uvm.dk
Spørgsmål nr. S 508:                                                          www.uvm.dk
Mener ministeren, at vi i de danske folkeskoler skal lade os inspirere af     CVR-nr.: 20453044
skolerne i Californien og fokusere mere på skråskrift, og vil ministeren
opfordre skolerne til at gå tilbage til skråskrift?                           12. februar 2024
                                                                              Sagsnr.: 24/04189
Svar:
I en tid, hvor meget kommunikation sker bag en skærm og via et tastatur,
er det vigtigt at eleverne lærer at skrive i hånden. Undersøgelser peger på,
at skrivning i hånden styrker elevers indlæring af bogstaver og derved også
deres læsekompetencer. Ligeledes kan det selv i en digitaliseret hverdag
være nyttigt, at kunne udtrykke sig med pen og papir, med tusch på en
tavle og lignende. Derfor er håndskrift også allerede et bindende færdig-
heds- og vidensområde i de eksisterende læreplaner for danskfaget frem
til 4. klasse.

Jeg er meget optaget af, at man på skolerne prioriterer at lægge compute-
ren væk og finder kladdehæfte og blyant frem. Elever på alle klassetrin kan
have gavn af at aktivere den sansemæssige, finmotoriske og visuelle glæde,
der kan være i at skrive noget i hånden – og som næppe på samme måde
opstår, når man vælger en tast på et tastatur.

Skrivning og håndskrift skal derfor fortsat have en plads i skolen, og i den
henseende kan de danske folkeskoler fint lade sig inspirere af skolerne i
Californien. Men vi skal ikke detailstyre skolen på en måde, hvor vi fra
centralt hold bestemmer, hvilken skrifttype eller hvilke skriveteknikker der
er de rette. Det har jeg fuld tillid til, at læreren kan vurdere.

Skrivning og håndskrift er for mig at se vigtigt at lære i folkeskolen, men
at styre centralt på skrifttype ville være et eksempel på et detaljeret mål,
som regeringen ønsker at gøre op med. Regeringen har i stedet igangsat
en Fagfornyelse, som skal udvikle nye lærerplaner for alle folkeskolens fag
med markant færre mål og mere tid til fordybelse i fagenes kernestof.
Jeg vil derfor ikke opfordre skolerne til at gå tilbage til skråskrift, men jeg
vil opfordre til at computeren lægges væk langt oftere – også når der skal
skrives.

                                Med venlig hilsen
                                 Mattias Tesfaye

                                                                                                                    2
