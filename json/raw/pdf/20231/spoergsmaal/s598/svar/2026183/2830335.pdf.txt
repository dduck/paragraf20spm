                                                                                                                            Kulturudvalget 2023-24
                                                                                                                                               Offentligt

                                                                                                                       Kulturministeren

Folketingets Lovsekretariat                                                                                            Kulturministeriet
Christiansborg                                                                                                         Nybrogade 2
1240 København K                                                                                                       1203 København K

                                                                                                                       Tlf  : 33 92 33 70

                                                                                                                       E-mail : kum@kum.dk

                                                                                                                       Web : www.kum.dk

                                                                                                     27. februar 2024

Folketingsmedlem Mikkel Bjørn (DF) har 20. februar 2024 stillet mig følgende spørgs-
mål nr. 598, som jeg hermed besvarer.

Spørgsmål:

Vil ministeren i forlængelse af ministerens svar på KUU Alm. del 2023-24, spørgsmål
61, tilkendegive, om han ikke er enig i, at han som minister bærer et ansvar, såfremt et
dansk museum under hans ressortområde udleverer genstande, hvor det senere kan
lægges til grund, at ministeren burde have vidst, at udleveringen af genstandene ville
blive brugt til at købe en ny kone eller en ny Rolls-Royce, og ministeren dermed indi-
rekte finansierer flerkoneri og luksusbiler?

Svar:

Mig bekendt har danske museer ikke udleveret kulturgenstande, der på nogen måde
har finansieret flerkoneri eller Rolls-Royces – hverken direkte eller indirekte - og jeg
finder derfor spørgsmålet spekulativt.

Jeg henviser i øvrigt til min besvarelse af KUU spm. 63. Som det fremgår, har vi gene-
relt fra dansk side fulgt det princip, at vi alene tilbageleverer genstande fra statslige
museers samlinger, såfremt særlige forhold gør sig gældende. Tilbageleveringssager
kræver derfor en grundig individuel stillingtagen til den enkelte sag.

Et vigtigt argument for tilbagelevering kan være, at genstandens formidlingsmæssige
værdi udnyttes bedre ved tilbagelevering, f.eks. fordi den nu kan opleves i sin oprinde-
lige kontekst eller af et publikum med en særlig interesse. Formidlingen er således et
forhold, der indgår i den meget grundige faglige vurdering, der foretages af National-
museet i deres behandling.

Med venlig hilsen

Jakob Engel-Schmidt

                                                                                                                       Dok. nr. 152711
