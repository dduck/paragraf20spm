                                                                                                                        Kulturudvalget 2023-24
                                                                                                                                           Offentligt

                                                                                                                   Kulturministeren

Folketingets Kulturudvalg                                                                                          Kulturministeriet
Christiansborg                                                                                                     Nybrogade 2
1240 København K                                                                                                   1203 København K

                                                                                                                   Tlf  : 33 92 33 70

                                                                                                                   E-mail : kum@kum.dk

                                                                                                                   Web : www.kum.dk

                                                                                          [Dato – udfyldes af MS]

Folketingets Kulturudvalg har 8. januar 2024, efter ønske fra Mikkel Bjørn (DF), stillet
mig følgende spørgsmål nr. 63 (alm. del), som jeg hermed besvarer.

Spørgsmål:

Kan ministeren i forlængelse af artiklen »Bronzekamp: I Kongens Hænder«, bragt i
Weekendavisen den 5. januar 2024, redegøre for, hvilke foranstaltninger der kan tages
for at sikre, at kulturarv, der repatrieres, forbliver tilgængelig for offentligheden og
ikke ender som privat ejendom?

Svar:

Generelt har vi fra dansk side fulgt det princip, at vi alene tilbageleverer genstande fra
statslige museers samlinger, såfremt særlige forhold gør sig gældende. Tilbageleve-
ringssager kræver derfor en individuel stillingtagen til den enkelte sag. Typisk vil et
vigtigt argument for tilbagelevering være, at genstandens formidlingsmæssige værdi
udnyttes bedre ved tilbagelevering.

Et eksempel kunne være den brasilianske fjerkappe, som Nationalmuseet tilbageleve-
rede i 2023. Her var det et element, at fjerkappen herved vil blive udstillet på det kom-
mende nye brasilianske nationalmuseum. Herved vil kappens formidlingsmæssige
værdi øges markant, fordi den dels vil være den eneste af sin slags i det brasilianske na-
tionalmuseums samling, og fordi den derved bl.a. vil blive tilgængelige for de oprinde-
lige folkefærd, hvis historie kappen i særlig grad vedrører.

Det er dog vanskeligt at opstille absolutte principper, da man sagtens kunne se sager,
hvor der ikke nødvendigvis er en forudsætning om formidling knyttet til en tilbageleve-
ring. Der er således tale om en konkret og individuel vurdering.

Med venlig hilsen

Jakob Engel-Schmidt

                                                                                                                   Dok. nr. 147521
