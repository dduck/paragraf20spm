                                                                                                        Skatteudvalget 2023-24
                                                                                                                            Offentligt

                                                                                         17. april 2024
                                                                                         J.nr. 2024 - 3020

Til Folketingets Lovsekretariat
Hermed sendes svar på spørgsmål S 805 af 9. april 2024, indleveret af Peter Kofod (DF).

Jeppe Bruus

             / Didde Riggelsen
Spørgsmål

Mener ministeren, at en massiv overvågning af danskerne vil skabe øget tillid til skatte-
myndighederne, særligt i lyset af de mange fejl, der over årene er begået i ministeriet?

Svar

Der lægges til grund, at spørgsmålet henviser til de historier, der har været om skattemyn-
dighedernes brug af kunstig intelligens til at analysere store datamængder.

Jeg er meget optaget af borgernes retssikkerhed. Jeg vil også slå fast, at der ikke foregår
massiv uberettiget overvågning, som det antydes i visse mediehistorier. Det er derfor også
væsentligt at sætte lidt proportioner på billedet af, hvordan skattemyndighederne anven-
der kunstig intelligens, så der ikke vokser skæve myter frem.

Jeg er blevet oplyst om, at hovedparten af de data, der anvendes i AI-modellerne, er data,
som Skattestyrelsen i forvejen modtager fra fx pengeinstitutter, arbejdsgivere eller fra bor-
gere og virksomheders angivelser af skatte- og afgiftstilsvar. Det nye er, at styrelsen har
fået mulighed for at udvikle it-systemer, der bedre kan analysere store mængder data og
finde mønstre, som kan understøtte, målrette og effektivisere styrelsens myndighedsudø-
velse.

Jeg er også blevet oplyst om, at Skattestyrelsen ikke høster data fra Google, Facebook el-
ler andre sociale medier som led i udviklingen eller anvendelsen af i AI-modellerne, og at
Skattestyrelsen ikke har adgang til data fra telefonen, så styrelsen kan se, hvor borgeren
befinder sig.

Jeg vil gerne sikre mig, at der er en åben politisk drøftelse af både muligheder og risici ved
brug af kunstig intelligens i skattekontrollen, og jeg vil derfor gerne invitere Folketingets
parter til en gennemgang af lovgivningen på området, og hvordan skattemyndighederne
anvender kunstig intelligens.

Derudover har jeg bedt Skattestyrelsen om en fast årlig redegørelse, så Folketingets par-
tier løbende kan drøfte både fremdrift, udvikling og grænserne for brugen af kunstig intel-
ligens i Skatteforvaltningen.

Endvidere har jeg bedt om et oplæg til, hvordan vi kan styrke tilsynet med de nye tekno-
logier på skatteområdet – udover at Skatteforvaltningen allerede stiller alle relevante op-
lysninger til rådighed for Datatilsynet.

                                                                                                                                                                                   Side 2 af 2
