                                                                                   Børne- og Undervisningsudvalget 2023-24
                                                                                                                               Offentligt

Folketingets Lovsekretariat                                                        Ministeren
Christiansborg
                                                                                   Frederiksholms Kanal 21
Medlem af Folketinget Helene Liliendahl Brydensholt (ALT) har den 5.               1220 København K
januar 2024 stillet spørgsmål nr. S 401, som hermed besvares.                      Tlf. nr.: 33 92 50 00
                                                                                   E-mail: uvm@uvm.dk
Spørgsmål nr. S 401:                                                               www.uvm.dk
Hvad mener ministeren om, at forældre fravælger daginstitutionerne eller           CVR-nr.: 20453044
går ned i tid på jobbet på grund af mangel på personale i daginstitutio-
nerne?                                                                             15. januar 2024
                                                                                   Sagsnr.: 24/00542
Der henvises bl.a. til en spørgeundersøgelse foretaget af BUPL, som er
beskrevet i artiklen »Kvaliteten er ikke god nok: Forældre skruer ned for
arbejdstiden for selv at passe børn« af 30. marts 2023 på politiken.dk.

Svar:
I artiklen fra Politiken ”Kvaliteten er ikke god nok: Forældre skruer ned for ar-
bejdstiden for selv at passe børn” fremgår det, at op mod hver femte forældre
har skruet ned for arbejdstiden, fordi de ikke synes kvaliteten i daginstitu-
tionerne er tilstrækkelig høj. Tallene er fra en spørgeskemaundersøgelse
udarbejdet af analyseinstituttet Epinion for pædagogernes fagforbund
BUPL, og spørgeskemaundersøgelsen er gennemført blandt 1.035 foræl-
dre.

Indledningsvist skal jeg bemærke, at Børne- og Undervisningsministeriet
ikke har foretaget en analyse af, hvorvidt arbejdstiden er faldet blandt
forældre med børn i dagtilbudsalderen, samt at undersøgelsen der henvi-
ses til i spørgsmålet ikke omhandler, om forældre i højere grad end tidli-
gere går ned i arbejdstid. Undersøgelsen beskriver, hvorfor forældre væl-
ger at gå ned i tid.

Når det er sagt, vil jeg gerne understrege, at det for regeringen er vigtigt,
at der er tilstrækkeligt personale i vores dagtilbud til at sikre en tryg og
stimulerende hverdag for vores børn, som understøtter børnenes trivsel,
læring, udvikling og dannelse. Det er vigtigt, at forældre er trygge ved at
aflevere deres børn i dagtilbuddet.
Regeringen er optaget af, at flere får lyst til at uddanne sig til og arbejde
som pædagog eller pædagogisk assistent. Som del af en samlet reform af
de professions- og erhvervsrettede uddannelser vil regeringen blandt an-
det se på, hvordan pædagoguddannelsen bedst muligt kan styrkes. Rege-
ringen har også indgået en historisk aftale med arbejdsmarkedets parter,
som prioriterer et lønløft til en lang række offentligt ansatte herunder ca.
1,6 mia. kr. i 2026 og frem til at forbedre rekrutterings- og fastholdelsessi-
tuationen blandt pædagoger på børneområdet og socialpædagoger.
Jeg vil også fremhæve, at lovkravet om minimumsnormeringer trådte i
kraft 1. januar 2024 og området tilføres i denne forbindelse ca. 1,6 mia. kr.
årligt fra 2024 og frem til mere pædagogisk personale i daginstitutioner.
Kommunerne har derudover modtaget et årligt beløb fra. ca. 500 mio. kr.
i 2020 stigende til ca. 1,3 mia. kr. i 2023 til indfasning af minimumsnorme-
ringer i daginstitutioner.
Vi kan allerede nu se, at der i takt med udmøntning af midlerne er tegn på,
at de bidrager til mere pædagogisk personale. Det samlede antal fuldtids-
omregnet pædagogisk personale i kommunale og selvejende daginstitutio-
ner er steget med ca. 6.460 i perioden fra 2019 til 2022. Det svarer til en
stigning i pædagogisk personale på 13 pct. fra 2019 til 2022, mens antallet
af fuldtidsomregnet børn i kommunale og selvejende daginstitutioner i
samme periode er steget med 3 pct.
Stigningen i antallet af fuldtidsomregnet personale består af ca. 920 ud-
dannede pædagoger og ca. 640 uddannede pædagogiske assistenter.

                                Med venlig hilsen

                                 Mattias Tesfaye

                                                                                                                    2
