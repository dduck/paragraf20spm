                                                                        Transportudvalget 2023-24
                                                                                                Offentligt

                                                                        Transportministeren

Lovsekretariatet                                                        5. marts 2024
Folketinget                                                             2024-1320

                                                                        Frederiksholms Kanal 27 F
                                                                        1220 København K

                                                                        Telefon 41 71 27 00

Folketingsmedlem Nick Zimmermann (DF) har den 1. marts 2024
stillet mig følgende spørgsmål, som jeg hermed skal besvare.

Spørgsmål nr. S 652:

Hvad er ministerens holdning til, at politiet har måttet kassere Sto-
rebæltsforbindelsens hastighedsoptagelser, fordi de ikke har til-
strækkelig bevismæssig kvalitet, og at 2 måneders kameraovervåg-
ning dermed har været fuldstændig uden virkning?

Svar:

Sund & Bælts igangsatte strækningsbaserede hastighedskontrol
skal ses i lyset af, at det - ikke mindst når hastigheden reduceres på
Storebælt på grund af blæst - er vigtigt, at hastighedsgrænserne
overholdes for at undgå ulykker, der kan blokere trafikken på Sto-
rebæltsforbindelsen, som er helt afgørende for en sammenhæn-
gende infrastruktur i Danmark. Hastighedskontrollen er således et
middel til at sikre fremkommeligheden på broen til gavn for alle
trafikanter.

Jeg har forstået på Sund & Bælt, at der efter indførelsen af fartkon-
trol og skiltning om aktiv fastkontrol på Storebæltsforbindelsen er
registreret en tydelig nedgang i antallet af bilister, der kører mere
end 30 pct. for hurtigt. Det er naturligvis glædeligt.

Med venlig hilsen

Thomas Danielsen
