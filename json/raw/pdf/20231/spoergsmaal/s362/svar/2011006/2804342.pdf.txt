                                                                                         Beskæftigelsesudvalget 2023-24
                                                                                                                        Offentligt

Folketingets Lovsekretariat                                                              Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Victoria Velasquez (EL)
Victoria.Velasquez@ft.dk                                                                 T +45 72 20 50 00
                                                                                         E bm@bm.dk
Folketingsmedlem Victoria Velasquez (EL) har den 14. december 2023 stillet føl-          www.bm.dk
gende spørgsmål nr. S 362, som hermed besvares.
                                                                                         CVR 10172748
Spørgsmål nr. S 362:
”Mener ministeren, at det er problematisk, at kommunen lønfastsætter eksempelvis         J.nr. 2023 - 8723
ukrainske flygtninges løn under overenskomstmæssige vilkår, når de tilbyder deres        21. december 2023
arbejdskraft til virksomheder, og hvad agter ministeren at gøre ved det?”

Svar:
79 pct. af de fordrevne fra Ukraine, der står til rådighed for arbejdsmarkedet, var i
arbejde i november 2023. Det er positivt, at så mange er kommet hurtigt ind på ar-
bejdsmarkedet.

Jeg er generelt meget optaget af, at arbejde i Danmark foregår på ordentlige løn- og
arbejdsvilkår, uanset hvilket land personen kommer fra. I regi af bl.a. Partnerskab
for ukrainere i job, som er et partnerskab bestående af arbejdsmarkedets parter og
flere ministerier, har Beskæftigelsesministeriet foretaget en lønopgørelse for ukrai-
nere i arbejde. Opgørelsen omfatter godt 7000 fordrevne fra Ukraine, som har væ-
ret i beskæftigelse i mindst 2 måneder, og dækker perioden november 2022-januar
2023. Opgørelsen viser, at den gennemsnitlige månedsløn udgjorde knap 31.200 kr.
før skat og ekskl. pensionsbidrag. Opgørelsen for lønniveauet har generelt ikke gi-
vet anledning til bekymring.

Derudover er Arbejdstilsynet instrueret i at have et vågent øje med eventuelle ten-
denser i forhold til, om nyansatte ukrainere udsættes for dårligt arbejdsmiljø. I de
tilfælde, hvor Arbejdstilsynet vurderer, at der er brud på arbejdsmiljøloven, udste-
der Arbejdstilsynet naturligvis påbud til arbejdsgiveren.

Afslutningsvis vil jeg gerne understrege, at regeringen ikke tolererer løndumping
eller social dumping, og jeg kan kun tage skarpt afstand fra dem, der formidler eller
tilbyder meget ringe job til mennesker på flugt. Derfor har regeringen sammen med
Folketingets partier afsat en historisk høj bevilling til indsatsen for at modvirke so-
cial dumping.
Venlig hilsen
Ane Halsboe-Jørgensen
Beskæftigelsesminister

                                                                                                   2
