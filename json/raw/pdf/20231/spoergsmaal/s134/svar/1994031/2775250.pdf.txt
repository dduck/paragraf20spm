                                                                                        Retsudvalget 2023-24
                                                                                                         Offentligt

Folketinget                                                                   Dato:     3. november 2023
Lovsekretariatet                                                              Kontor:   Sikkerhedskontor I
Christiansborg                                                                Sagsbeh:  Jeppe Haugaard Vandtved
1240 København K                                                              Sagsnr.:  2023-08086
DK Danmark                                                                    Dok.:     3032500

Besvarelse af spørgsmål nr. S 134 fra medlem af Folketinget Mai
Mercado (KF).

Hermed sendes besvarelse af spørgsmål nr. S 134, som medlem af Folketin-
get Mai Mercado (KF) har stillet til justitsministeren den 26. oktober 2023.

Peter Hummelgaard

                   /
                             Michelle Argir Simonsen

                                                                              Side 1/3
Spørgsmål nr. S 134 stillet af medlem af Folketinget Mai Mercado (KF):

       ”Mener ministeren, at sloganet »From the River to the Sea, Pa-
       lestine will be free« er at betragte som et antisemitisk udsagn,
       eller at sloganet kan betragtes som opfordring til drab på jøder?”

Svar:
Regeringen fordømmer på det kraftigste Hamas’ brutale og umenneskelige
angreb mod Israel. Det er fuldstændig uacceptabelt, at situationen i Melle-
møsten skaber utryghed blandt jøder i Danmark. Danske jøders sikkerhed
og kampen imod antisemitisme har min og regeringens højeste prioritet.

Det følger af straffelovens § 266 b, stk. 1, at den, der offentligt eller med
forsæt til udbredelse i en videre kreds fremsætter udtalelse eller anden med-
delelse, ved hvilken en gruppe af personer trues, forhånes eller nedværdiges
på grund af sin race, hudfarve, nationale eller etniske oprindelse eller tro
eller sit handicap eller på grund af den pågældende gruppes seksuelle orien-
tering, kønsidentitet, kønsudtryk eller kønskarakteristika, straffes med bøde
eller fængsel indtil 2 år.

Det følger desuden af straffelovens § 136, stk. 2, at den, der offentligt ud-
trykkeligt billiger en af de i straffelovens 12. eller 13. kapitel omhandlede
forbrydelser, straffes med bøde eller fængsel indtil 3 år. Det følger endvidere
af straffelovens § 136, stk. 3, at den, der som led i religiøs oplæring udtryk-
keligt billiger handlinger, som er omfattet af bl.a. straffelovens terrorbe-
stemmelser og bestemmelser om manddrab, voldtægt og vold, straffes med
bøde eller fængsel indtil 3 år.

Endelig følger det af straffelovens § 81, nr. 6, at det ved straffens fastsæt-
telse i almindelighed skal indgå som skærpende omstændighed, at gerningen
helt eller delvis har baggrund i andres etniske oprindelse, tro, handicap,
seksuelle orientering, kønsidentitet, kønsudtryk, kønskarakteristika eller lig-
nende.

Det er i første omgang op til politiet og anklagemyndigheden at vurdere, om
der i konkrete tilfælde sker overtrædelse af de nævnte bestemmelser, og om
der i tilfælde af strafbare forhold foreligger skærpende omstændigheder af
de grunde, der er angivet i straffelovens § 81, nr. 6.

                                                                                                                                               Side 2/3
Jeg ved, at Rigspolitiet og politikredsene i lyset af situationen har et stort
fokus på bl.a. trusler mod jøder og offentlig billigelse af terror.

                                                                                                                                               Side 3/3
