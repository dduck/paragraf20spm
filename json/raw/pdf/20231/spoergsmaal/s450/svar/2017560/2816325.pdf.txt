                                                                                       Beskæftigelsesudvalget 2023-24
                                                                                                                      Offentligt

Folketingets Lovsekretariat                                                            Beskæftigelsesministeriet
lov@ft.dk                                                                              Holmens Kanal 20
                                                                                       1060 København K
Nick Zimmermann (DF)
Nick.zimmermann@ft.dk                                                                  T +45 72 20 50 00
                                                                                       E bm@bm.dk
                                                                                       www.bm.dk

                                                                                       CVR 10172748

                                                                                       J.nr. 2024 - 439
                                                                                       29. januar 2024

Folketingsmedlem Nick Zimmermann (DF) har den 19. januar 2024 stillet følgende
spørgsmål nr. S 450, som hermed besvares.

Spørgsmål nr. S 450:
”Vil ministeren garantere, at afskaffelsen af store bededag ikke vil få konsekvenser
for lønmodtagernes økonomi grundet de store administrative udfordringer blandt
virksomhederne?”

Svar:
Det er altid en god idé, at man som lønmodtager tjekker sin lønseddel og sørger
for, at man får udbetalt den rigtige løn.

Hvis man mener, at man ikke får udbetalt det korrekte løntillæg efter lov om kon-
sekvenser ved afskaffelsen af store bededag som helligdag, bør man henvende sig
til sin arbejdsgiver herom – evt. med bistand fra sin fagforening. Der kan rejses sa-
ger om løntillægget efter de samme regler, som for andre sager om udbetaling af
forkert løn.

Som det fremgår af mit svar på S 449, mener jeg, at vi er lykkedes med en enkel
lovgivning, der samtidig tager højde for de forskellige måder løn reguleres på i
Danmark.

Jeg forventer naturligvis, at danske arbejdsgivere betaler den korrekte løn til deres
medarbejdere. Det er både deres ansvar og deres pligt som arbejdsgivere.

Venlig hilsen

Ane Halsboe-Jørgensen
Beskæftigelsesminister
