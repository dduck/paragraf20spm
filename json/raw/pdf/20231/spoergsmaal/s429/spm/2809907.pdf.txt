                                   Det Udenrigspolitiske Nævn, Udenrigsudvalget 2023-24
                                                                                                 Offentligt

Spørgsmål nr. S 429
§ 20 – spørgsmål til mundtlig besvarelse den 17. januar 2024

Til:         Udenrigsministeren
Dato:        12. januar 2024
Stillet af:  Nick Zimmermann (DF)

Hvad vil ministeren gøre for at sikre, at ejeren af Kronevagt Security, som de
Forenede Arabiske Emiraters ambassade i Danmark skylder 4 mio. kr. for at
have leveret livvagtsservice og 24-timers vagtservice på ambassaden, får
sine penge?
(Spm. nr. S 429).

Begrundelse
Der henvises til omtale på ekstrabladet.dk den 12. januar 2024, hvoraf det
fremgår, at ejeren af Kronevagt Security har cirka 4 mio. kr. til gode hos De
Forenede Arabiske Emiraters nu lukkede ambassade i København.
Ambassaden i Oslo har nægtet at betale regningerne og henviser til, at
ejeren af Kronevagt Security skal rette henvendelse til en minister i De
Forenede Arabiske Emirater i stedet.

På Folketingets formands vegne
Lovsekretariatet

                                                                                Side 1 | 1
