                                                                                              Retsudvalget 2023-24
                                                                                                               Offentligt

Spørgsmål nr. S 202
§ 20-spørgsmål til skriftlig besvarelse

Til:         Justitsministeren
Dato:        14. november 2023
Stillet af:  Pernille Vermund (NB)

Hvad mener ministeren om, at politiet på baggrund af en Google-søgning
afviste, at der var basis for en sigtelse, da Hizb ut-Tahrir forleden marcherede
med kampråbene »Jihad er løsningen« og »Allahu Akbar« – som var en klar
reference til Hamas’ angreb på Israel den 7. oktober 2023 – idet Københavns
Politi til Berlingske sagde: »Vi har hørt ytringerne, og vi har også googlet
betydningen af jihad, og deri har vi ikke fundet, at der var basis for en
sigtelse«?
(Spm. nr. S 202).

Begrundelse
Der henvises til artiklen »Demonstranters råb om jihad i København gør
borgmester vred« bragt den 5. november 2023 i Berlingske. »Allahu Akbar«
arabisk og kan bl.a. oversættes til »Gud er stor«.

Svaret bedes sendt elektronisk til spørgeren på Pernille.Vermund@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
