                                                                                       Indenrigsudvalget 2023-24

                                                                                       Slotsholmsgade 10-12  Offentligt
                                                                                       DK-1216 København K

                                                                                       T +45 7226 9000
                                                                                       F +45 7226 9001
                                                                                       M sum@sum.dk
                                                                                       W sum.dk

Folketingets Lovsekretariat                                                            Dato: 12-10-2023
                                                                                       Enhed: Finansiering
                                                                                       Sagsbeh: enir
                                                                                       Sagsnr.:2023 - 3019
                                                                                       Dok. nr.: 25384

Medlem af Folketinget Brigitte Klintskov Jerkel (KF) har den 3. oktober 2023 stillet
følgende spørgsmål nr. S 1 til indenrigs- og sundhedsministeren, som hermed
besvares.

Spørgsmål S 1:
”Hvordan mener ministeren, at det spiller sammen med regeringens ønske om at
indføre et såkaldt »fuldt landevejsprincip«, når Lolland Kommune forringer
færgefarten til henholdsvis Femø og Askø-Lilleø, og agter ministeren at gå i dialog
med Lolland Kommune for at undgå de markante forringelser på øernes færgefart og
sikre disse landdistrikter?”

Svar:
Regeringen vil som en del af finanslovforslaget for 2024 indføre et
fuldt landevejsprincip for færgetakster i 2024-2027. Den nærmere udmøntning af
forslaget forventes fastlagt i forbindelse med finansloven for 2024.

Forslaget indgår samtidig som en del af regeringens målsætning om at sikre et
sammenhængende Danmark i geografisk balance, hvor regeringen med
finanslovforslaget for 2024 har afsat en reserve i perioden 2024-2027 til initiativer
målrettet landdistriktsområdet.

Lolland Kommune er en af de i alt 21 kommuner med færgeruter, som i dag
modtager et årligt tilskud efter udligningslovens § 21 b til nedsættelse af
færgetakster på passagerområdet. Ved indførelsen af et fuldt landevejsprincip vil
dette tilskud blive øget med henblik på yderligere nedsættelse af færgetaksterne.

Den nærmere tilrettelæggelse af færgedriften til Femø og Askø-Lilleø er en
kommunal opgave, og jeg kan derfor ikke gå ind i de overvejelser, der måtte være om
færgeløsninger i Lolland Kommune. Det er kommunalbestyrelsens ansvar at
prioritere færgedriften inden for kommunens samlede økonomi og under inddragelse
af og hensyntagen til lokale forhold.

                                          Med venlig hilsen

                                            Sophie Løhde
