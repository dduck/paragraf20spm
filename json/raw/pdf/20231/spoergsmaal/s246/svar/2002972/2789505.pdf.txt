                                    Det Udenrigspolitiske Nævn, Udenrigsudvalget 2023-24
                                                                                                  Offentligt

Udenrigsministeriet                 Asiatisk Plads 2
                                    DK-1448 København K
Folketingets Lovsekretariat         Telefon +45 33 92 00 00
                                    Telefax +45 32 54 05 33
                                    E-mail: um@um.dk
                                    http://www.um.dk

Bilag  Sag/ID Nr.            Enhed  Dato

       23/00427              MENA   28.   november
                                    2023

       Svar på § 20-spørgsmål nr. S 246 stillet den 21.
       november 2023 af Trine Pertou Mach (EL) til
       udenrigsministeren.

       Spørgsmål
       Mener ministeren, at Danmark skal følge USA’s eksempel og
       udstede indrejseforbud til ekstremistiske israelske bosættere,
       der har begået vold mod civile palæstinensere på
       Vestbredden?

       Svar
       Regeringens holdning til de israelske bosættelser på
       Vestbredden er klar. Bosættelserne er ulovlige i henhold til
       folkeretten og udgør en væsentlig barriere for en to-
       statsløsning på Israel/Palæstina-konflikten.
                                          2

Situationen vedrørende bosættervold er dybt bekymrende.
Alene i perioden 7. oktober til 24. november har FN registreret
281 tilfælde af angreb begået af israelske bosættere mod
palæstinensere på Vestbredden.

Danmark rejser løbende problemstillinger vedr. bosættelser
over for Israel både bilateralt og sammen med EU. Endvidere
er det et område vi har fast fokus på gennem West Bank
Protection Consortium (WBPC), hvor Danmark spiller en aktiv
rolle sammen med en grupper af ligesindede lande. Gennem
WBPC rejser vi løbende spørgsmål relateret til bosættelser
med de israelske myndigheder.

Jeg bemærker, at spørgsmål vedrørende indrejse i Danmark
hører under udlændinge- og integrationsministerens
ressortområde.

                              Med venlig hilsen

                          Lars Løkke Rasmussen
