                                                                                         Retsudvalget 2023-24
                                                                                                          Offentligt

Folketinget                                                                    Dato:     20. februar 2024
Lovsekretariatet                                                               Kontor:   Sikkerhedskontor I
Christiansborg                                                                 Sagsbeh:  Jeppe Haugaard Vandtved
1240 København K                                                               Sagsnr.:  2024-02256
DK Danmark                                                                     Dok.:     3161860

Besvarelse af spørgsmål nr. S 538 fra medlem af Folketinget Zenia
Stampe (RV):

Hermed sendes besvarelse af spørgsmål nr. S 538, som medlem af Folketin-
get Zenia Stampe (RV) har stillet til justitsministeren den 12. februar 2024.

Peter Hummelgaard

                   /
                                 Louise Degn Brammer

                                                                               Slotsholmsgade 10
                                                                               1216 København K.
                                                                               T +45 7226 8400
                                                                               www.justitsministeriet.dk
                                                                               jm@jm.dk

                                                                               Side 1/3
Spørgsmål nr. S 538 fra medlem af Folketinget S Zenia Stampe (RV):

       ”Finder ministeren det tilfredsstillende, at politiet og PET i en
       tid, hvor der sker en brutalisering af den offentlige debat, og
       hvor mange af de mest hadske stemmer gemmer sig bag ano-
       nyme profiler, afviser at efterforske og retsforfølge digitale trus-
       ler, fordi de er fremsat af anonyme profiler?”

Begrundelse:

       Der henvises til artiklen »Nogen havde skrevet »fucking dø« og
       tegnet hagekors på døren til 28-årige Mia Jensens lejlighed. Nu
       står hun åbent frem« bragt den 9. februar 2024 på berlingske.dk

Svar:

Vi har siden terrorangrebet i Israel den 7. oktober 2023 oplevet en helt uac-
ceptabel opblussen i antisemitismen. Det er dybt foruroligende og fuldstæn-
dig uacceptabelt, at konflikten mellem Israel og Hamas bliver brugt af her-
boende personer til at skabe utryghed blandt særligt jøder i Danmark. Dan-
ske jøders sikkerhed og kampen imod antisemitisme har min og regeringens
højeste prioritet.

For så vidt angår den konkrete sag omtalt i den artikel, der henvises til i
begrundelsen for spørgsmålet, er jeg bekendt med, at Rigspolitiet i novem-
ber 2023 rakte ud til den pågældende kvinde, da det stod Rigspolitiet klart,
at der ikke sås at være oprettet en anmeldelse i sagen. Jeg er bekendt med,
at Rigspolitiet i den forbindelse vejledte kvinden om muligheden for at få
oprettet en anmeldelse, hvilket – som det også fremgår af artiklen i øvrigt –
kvinden ikke på daværende tidspunkt ønskede.

Det er i min optik både rigtigt og naturligt, at politiet i en situation som den
nuværende prioriterer denne type sager, og jeg forventer naturligvis også, at
enhver anmeldelse i disse sager tages alvorligt af politiet, ligesom jeg for-
venter, at politiet griber ind, hvis politiet på anden måde måtte blive bekendt
med klare lovovertrædelser.

Jeg vil helt generelt gerne opfordre alle, der oplever at blive udsat for en
forbrydelse – herunder en trussel eller en hadforbrydelse – til at indgive an-
meldelse til politiet. Og jeg noterer mig også, at den pågældende kvinde i
artiklen oplyser at være indstillet på når som helst at åbne en sag på ny.

                                                                                                                                               Side 2/3
I lyset af den aktuelle situation har Rigspolitiet efterfølgende i november
2023 iværksat en styrket politimæssig indsats i forhold til antisemitiske
hændelser. Den styrkede indsats har til formål at forebygge, forhindre og
efterforske antisemitiske overgreb og forbrydelser samt sikre trygheden for
jødiske borgere. Herudover er politiet i den aktuelle situation generelt op-
mærksom på, om anmeldelser af strafbare forhold – f.eks. hadtale, chikane,
vold, hærværk og lignende, der vurderes at være relateret til den nuværende
situation i Mellemøsten – kan indeholde et hadmotiv, som skal efterforskes
og henføres under straffelovens § 266 b (den såkaldte racismeparagraf).

                                                                                                                                               Side 3/3
