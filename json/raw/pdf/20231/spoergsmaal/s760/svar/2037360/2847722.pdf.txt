                                                                                       Sundhedsudvalget 2023-24

                                                                                       Slotsholmsgade 10-12  Offentligt
                                                                                       DK-1216 København K

                                                                                       T +45 7226 9000
                                                                                       F +45 7226 9001
                                                                                       M sum@sum.dk
                                                                                       W sum.dk

Folketingets Lovsekretariat                                                            Dato:08-04-2024
                                                                                       Enhed: Lægemidler
                                                                                       Sagsbeh: vln
                                                                                       Sagsnr.:2024 - 4612
                                                                                       Dok. nr.: 136190

Medlem af Folketinget Pelle Dragsted (EL) har den 2. april 2024 stillet følgende
spørgsmål nr. S 760 til indenrigs- og sundhedsministeren, som hermed besvares.

Spørgsmål S 760:
”Mener ministeren, at det er bekymrende med det stigende antal læger, der har en
direkte økonomisk interesse i lægemiddelindustrien, herunder i Novo Nordisk som
beskrevet på dr.dk de 22. marts 2024 i artiklen ”Flere læger har økonomiske båd til
Novo Nordisk”, og er ministeren villig til af hensyn til patientsikkerhed og lægens
uhildethed at stramme reglerne og overveje muligheden for et egentligt forbud mod,
at læger ejer aktier i virksomheder, som leverer produkter, som de har ordinationsret
til?”

Svar:
Det er afgørende for patienternes tillid til sundhedsvæsenet, at der ikke kan drages
tvivl om lægernes uafhængighed. Netop derfor er der lovgivning, som sætter
rammerne for sundhedspersoners tilknytning til virksomheder. Det skal sikre
uafhængighed og gennemsigtighed om de samarbejder, der er.

Læger og mange andre sundhedspersoner må som udgangspunkt ikke eje aktier for
over 200.000 kroner i en lægemiddel- eller medicovirksomhed. Ejer de aktier for
mindre end den værdi, eller samarbejder de i øvrigt med sådanne virksomheder, skal
det anmeldes til Lægemiddelstyrelsen. Oplysningerne offentliggøres.

                                          Med venlig hilsen

                                            Sophie Løhde
