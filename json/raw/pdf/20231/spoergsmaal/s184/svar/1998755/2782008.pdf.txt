                   Uddannelses- og Forskningsudvalget 2023-24
                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Andreas Karlsen (KF) har d. 8. november 2023 stillet føl-            16. november 2023
gende spørgsmål S 184 til uddannelses- og forskningsministeren, som hermed
besvares:                                                                                  Uddannelses- og
                                                                                           Forskningsministeriet
Spørgsmål S 184
                                                                                           Børsgade 4
Hvad er ministerens tanker om at sikre en bred repræsentation af videregående              Postboks 2135
uddannelse i de større byer på Sjælland, hvor eksempelvis Ringsted i øjeblikket            1015 København K
ikke kan tilbyde en videregående uddannelse, men de omkringliggende byer kan?              Tel. 3392 9700

Svar                                                                                       www.ufm.dk

Med aftale om ”Flere og bedre uddannelsesmuligheder i hele Danmark”, der blev              CVR-nr. 1680 5408
indgået af et flertal af Folketingets partier i 2021, er der taget en række initiativer,
der gør det økonomisk mere attraktivt for uddannelsesinstitutionerne at udvikle            Ref.-nr.
nye relevante uddannelsestilbud uden for de største byer, herunder på Sjælland.            439328

I Region Sjælland er der i dag udbud af videregående uddannelse i Roskilde,
Køge, Nykøbing Falster, Vordingborg, Næstved, Slagelse, Kalundborg og Holbæk.

Med aftalen er det decentrale grundtilskud, som tildeles for uddannelsessteder
uden for de fire største byer og uden for hovedcampus, fordoblet fra 2 mio. kr. til 4
mio. kr., og der er indført et decentralt grundtilskud til uddannelsesfilialer på 2 mio.
kr. Med aftalen er taxametertaksten til uddannelser uden for de største byer desu-
den hævet med 5 pct. i 2023 stigende til 7 pct. fra 2027 og frem.

Den konkrete oprettelse af nye uddannelsesudbud sker på baggrund af ansøgnin-
ger fra uddannelsesinstitutionerne. Ansøgningerne skal gennem prækvalifikation i
et fagligt udvalg og herefter godkendes af mig som uddannelses- og forskningsmi-
nister. Det er altså uddannelsesinstitutionerne selv, der tager initiativ til, hvilke nye
uddannelser der skal oprettes, og hvor de skal ligge. Sådan mener jeg også, at
det bør være.

Med venlig hilsen

Christina Egelund

                                                                                           Side 1/1
