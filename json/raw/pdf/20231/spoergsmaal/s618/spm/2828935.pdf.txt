                                                                                  Miljø- og Fødevareudvalget 2023-24
                                                                                                                      Offentligt

Spørgsmål nr. S 618
§ 20-spørgsmål til skriftlig besvarelse

Til:         Miljøministeren
Dato:        23. februar 2024
Stillet af:  Søren Egge Rasmussen (EL)

Hvis fødevareministerens forvaltning af fiskeriloven sker på en måde, så det
går ud over lovgivning under Miljøministeriets ressortområde, er det så ikke
ministerens ansvar som miljøminister at gribe ind?
(Spm. nr. S 618).

Begrundelse
Der henvises til naturbeskyttelseslovens overordnede mål om at »værne
landets natur« og til lov om havstrategi, hvor i det fremgår, at god
miljøtilstand kræver, at »populationerne af alle fiske- og skaldyrarter, der
udnyttes erhvervsmæssigt, ligger inden for sikre biologiske grænser og
udviser en alders- og størrelsesfordeling, der er betegnende for en sund
bestand«. Ydermere henvises til, at DTU Aqua den 6. oktober 2023 på
Fødevareministeriets anmodning leverede notatet »Stenbider«. Konklusionen
i notatet for alle bestande med undtagelse af Nordsøen er: »Et fald i den
størrelsesorden (af landingerne) vil sandsynligvis føre til en kategorisering af
bestandene under IUCN som Kritisk Truet og dermed en anbefaling af en
lukning af fiskeriet«. Til trods for DTU Aquas rapport og fiskerilovens
formålsparagraf, om at »sikre beskyttelse og ophjælpning af levende
ressourcer (fisk)« har fødevareministeren ikke gjort tiltag for at beskytte
stenbiderbestandene i danske farvande.

Svaret bedes sendt elektronisk til spørgeren på
soren.egge.rasmussen@ft.dk, kristine.clement@ft.dk og til Lovsekretariatet
på lov@ft.dk.

På Folketingets formands vegne
Lovsekretariatet

                                                                                  Side 1 | 1
