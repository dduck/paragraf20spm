                                                                                                                           Kulturudvalget 2023-24
                                                                                                                                              Offentligt

                                                                                                                      Kulturministeren

Folketingets Lovsekretariat                                                                                           Kulturministeriet
Christiansborg                                                                                                        Nybrogade 2
1240 København K                                                                                                      1203 København K

                                                                                                                      Tlf  : 33 92 33 70

                                                                                                                      E-mail : kum@kum.dk

                                                                                                                      Web : www.kum.dk

                                                                                                    12. oktober 2023

Folketingsmedlem Charlotte Broman Mølbæk (SF) har 6. oktober 2023 stillet mig føl-
gende spørgsmål nr. S 61, som jeg hermed besvarer.

Spørgsmål:

Mener ministeren, at der bør udarbejdes en dansk idrætsstrategi med det formål at sikre
en klar og konsistent linje i, hvordan Danmark bør agere i det internationale idræts- og
sportsdiplomati, og ønsker ministeren i så fald at tage initiativer i en sådan retning, som
den forhenværende minister var åben for efter et samråd om sagen i oktober 2021?

Svar:

Grundlæggende oplever jeg, at vi har en god dialog med idrætssektoren om, hvad Dan-
marks linje er på internationale dagsordenen. Det er blandt andet kommet til udtryk i
arbejdet med erklæringen om gennemsigtighed og demokrati i internationale sportsfor-
bund, som 36 lande nu har tilsluttet sig.

Regeringen og jeg har hele tiden haft en klar og konsistent linje i forhold til russisk del-
tagelse i idræt. Så længe Rusland fortsætter sin invasion af Ukraine, mener Danmark
ikke, at russiske og belarusiske atleter skal have lov at deltage i international idræt.
Jeg noterer mig, at Danmarks Idrætsforbund (DFI) ser på situationen på samme måde
som regeringen.

Jeg finder derfor på nuværende tidspunkt ikke et behov for at lave en strategi for
idræts- og sportsdiplomati. Og i øvrigt vil jeg nævne, at strategier på idrætsområdet –
af respekt for grundlæggende demokratiske strukturer i idrætssektoren – bør udarbej-
des i tæt samarbejde med idrætten selv.

Med venlig hilsen

Jakob Engel-Schmidt

                                                                                                                      Dok. nr. 129264
