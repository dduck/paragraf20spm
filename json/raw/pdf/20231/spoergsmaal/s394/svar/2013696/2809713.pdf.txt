                                                                                      Sundhedsudvalget 2023-24

                                                                                      Slotsholmsgade 10-12  Offentligt
                                                                                      DK-1216 København K

                                                                                      T +45 7226 9000
                                                                                      F +45 7226 9001
                                                                                      M sum@sum.dk
                                                                                      W sum.dk

Folketingets Lovsekretariat                                                           Dato: 11-01-2024
                                                                                      Enhed: Epidemihåndtering og kvalitet i
                                                                                      sundhedsvæsenet
                                                                                      Sagsbeh: LAEC
                                                                                      Sagsnr.: 2024 - 218
                                                                                      Dok. nr.: 78270

Medlem af Folketinget Mikkel Bjørn (DF) har den 4. januar 2024 stillet følgende
spørgsmål nr. S 394 til indenrigs- og sundhedsministeren, som hermed besvares.

Spørgsmål S 394:
”Mener ministeren, at statslig, skatteyderbetalt fertilitetsbehandling skal være
tilgængelig for 18-årige teenagere, som ønsker at blive forældre alene, eller vil
ministeren være åben over for at hæve minimumsalderen til eksempelvis 25 år?”

Svar:

Efter gældende regler kan kvinder op til 46 år modtage fertilitetsbehandling. I
perioden 2019-2022 har der årligt været færre end 10 kvinder på 18 år, som har
modtaget fertilitetsbehandling i både offentligt og privat regi.

Langt hovedparten af kvinder, der modtager fertilitetsbehandling, er over 30 år. De
seneste år er gennemsnitsalderen for påbegyndt fertilitetsbehandling steget.
Relevant fertilitetsbehandling for unge kvinder under 25 år kan for eksempel være
forud for kræftbehandling, hvor æg udtages på medicinsk indikation.

I forbindelse med assisteret reproduktion foretager sundhedspersoner en vurdering
af, om kvinden/parret vil kunne drage den fornødne omsorg for et barn efter fødslen.
Der eksisterer dermed rammer for at understøtte, at fertilitetsbehandling gives til
egnede forældre.

                                          Med venlig hilsen

                                            Sophie Løhde
