                                                                                         Beskæftigelsesudvalget 2023-24
                                                                                                                        Offentligt

Folketingets Lovsekretariat                                                              Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Nick Zimmermann (DF)
Nick.zimmermann@ft.dk                                                                    T +45 72 20 50 00
                                                                                         E bm@bm.dk
Folketingsmedlem Nick Zimmermann (DF) har den 22. april 2024 stillet følgende            www.bm.dk
spørgsmål nr. S 860, som hermed besvares.
                                                                                         CVR 10172748
Spørgsmål nr. S 860:
”Mener ministeren, at det er bekymrende, at 1.200 danske arbejdspladser lukker på        J.nr. 2024-2450
Danish Crown, og hvilke initiativer vil ministeren tage for at sikre, at medarbej-       30. April 2024
derne på Danish Crown hurtigst muligt kommer videre til ny beskæftigelse?”

Svar:
Jeg mener naturligvis, at afskedigelserne i Danish Crown er en trist nyhed. Det er
trist for både Ringsted som by og for hver enkelt medarbejder på slagteriet, at så
stor og vigtig en arbejdsplads lukker.

Det er mit håb, at de mange fyrede medarbejdere hurtigt kan finde et andet job,
som de vil være glade for. Vi har fortsat høj beskæftigelse, og der er heldigvis gode
jobmuligheder i mange brancher. Med fælles hjælp håber jeg, at vi får så mange så
muligt videre til andre jobs, selvom det for mange af medarbejderne naturligvis al-
drig bliver helt det samme.

Jeg er meget optaget af, at vi får hjulpet de afskedigede. Heldigvis har vi et godt
system til at gribe de afskedigede i disse situationer. Lige nu er det mine forståelse,
at der både er hjælp fra virksomheden, Fødevareforbundet NFF og jobcentrene, der
står klar med støtte og en aktiv indsats.

Jobcentret i Ringsted Kommune kan søge om midler fra varslingspuljen, og jeg vil
selvfølgelig opfordre jobcenteret til at søge, hvis de ser behov for det. Med midler
fra varslingspuljen kan jobcenteret få støtte til bl.a. jobsøgningskurser og opkvalifi-
cering af de afskedigede.

Først når jobcentrene har fået et overblik over situationen og eventuelt sendt deres
ansøgninger til varslingspuljen, vil det være muligt at vurdere behovet for hjælp.
Og jeg vil gå langt for at hjælpe Danish Crown-medarbejderne videre i deres ar-
bejdsliv. Det er helt afgørende for den enkelte, og mange virksomheder har brug
for de mange gode medarbejderes kvalifikationer.
Venlig hilsen
Ane Halsboe-Jørgensen
Beskæftigelsesminister

                                                                                                   2
