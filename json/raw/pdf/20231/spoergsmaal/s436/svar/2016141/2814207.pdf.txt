Folketingets Lovsekretariat                               Socialudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.     Medlem af Folketinget Lotte Rod (RV) har d. 16. januar 2024 stillet følgende
2024 - 490  spørgsmål nr. S 436 til social- og boligministeren, som hermed besvares.

Doknr.      Spørgsmål nr. S 436:
810040      ”Hvad er ministerens holdning til at igangsætte en undersøgelse af fysisk og
            psykisk vold mod børn?”
Dato
23-01-2024  Svar:
            Vold – uanset om der er tale om psykisk vold eller fysisk vold – er utroligt
            skadeligt. Eftervirkningerne og konsekvenserne for de personer, der har været
            udsat for psykisk og/eller fysisk vold, kan være alt overskyggende for deres
            fremtid. Derfor blev psykisk vold selvstændigt kriminaliseret i 2019 med bred
            opbakning på tværs af Folketinget.

            Vold mod børn, uanset form, er et utroligt vigtigt område. For at kunne
            nedbringe vold mod børn, er vi nødt til at kende omfanget og årsagerne. Børns
            Vilkår, Lev Uden Vold m.fl. har udgivet en række rapporter om emnet, ligesom
            børnehusene årligt udgiver statusrapporter om de børn, der kommer der. Men
            jeg er altid åben for at se på nye oplæg til undersøgelser, også en
            undersøgelse om omfanget af fysisk og psykisk vold mod børn i Danmark, som
            dog vil kræve, at der findes særskilt finansiering hertil.

            Bekæmpelse af vold mod børn er et området, som regeringen prioriterer højt.
            Derfor afsatte regeringen sammen med aftalepartierne bag aftalen om
            udmøntning af reserven til foranstaltninger på social-, sundheds- og
            arbejdsmarkedsområdet 2024-2027 samlet 11,0 mio. kr. til en arbejdsgruppe
            om vold mod børn. Arbejdsgruppen skal have et særligt fokus på forebyggelse,
            opsporing og behandling af børn udsat for vold, samt de videre
            handlemuligheder på området.

            Med venlig hilsen
            Pernille Rosenkrantz-Theil
            Social- og boligminister

                             1
