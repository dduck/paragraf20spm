                                                                      Transportudvalget 2023-24
                                                                                              Offentligt

                                                                      Transportministeren

Lovsekretariatet                                                      12. december 2023
Folketinget                                                           2023-5649

                                                                      Frederiksholms Kanal 27 F
                                                                      1220 København K

                                                                      Telefon 41 71 27 00

Folketingsmedlem Sofie Lippert (SF) har den 8. december 2023
stillet mig følgende spørgsmål, som jeg hermed skal besvare.

Spørgsmål nr. S 331:

Mener ministeren, at udvidelsen af lufthavnen sker på et fuldkom-
ment grundlag, når nu foreløbige resultater fra en ny rapport viser
en sammenhæng mellem lufthavnens aktiviteter og luftforurening
fra blandt andet ultrafine partikler, kvælstofdioxid og sodpartikler
over beboede områder?

Svar:

Københavns Lufthavne A/S har fremlagt en langsigtet rammeplan
for disponering af lufthavnens areal. En forudsætning i planen er,
at lufthavnens nuværende areal ikke udvides. Der er således tale
om en plan for en mere optimal udnyttelse af det nuværende areal.
Planen skal ses i lyset af, at der inden for en kortere årrække for-
ventes at opstå mangel på standpladser til fly. Med planen forkor-
tes og forskydes tværbanen for at frigive areal i lufthavnens nord-
lige del med henblik på at udvikle standplads- og terminalområder
i forlængelse af de eksisterende og tæt på den kollektive transport.

Folketinget har den 30. november 2023 vedtaget forslag til lov om
rammerne for arealanvendelsen i Københavns Lufthavn, Kastrup,
som muliggør lufthavnens plan. Loven fastsætter den overordnede
ramme for arealanvendelsen i lufthavnen, men er ikke byggeretsgi-
vende.

Den planlagte ændring af lufthavnen vil skulle finde sted inden for
rammerne af relevant plan- og miljølovgivning. De konkrete an-
lægsprojekter vil således skulle godkendes og miljøvurderes i over-
ensstemmelse med reglerne herom som led i den sædvanlige plan-
og miljøprocedure.

Jeg henviser i øvrigt til min besvarelse af spørgsmål nr. S 330.
                   Side 2/2

Med venlig hilsen
Thomas Danielsen
