                                                                               Børne- og Undervisningsudvalget 2023-24
                                                                                                                           Offentligt

Folketingets Lovsekretariat                                                    Ministeren
Christiansborg
                                                                               Frederiksholms Kanal 21
Medlem af Folketinget Lise Bertelsen (KF) har den 20. februar 2024 stillet     1220 København K
spørgsmål nr. S 596, som hermed besvares.                                      Tlf. nr.: 33 92 50 00
                                                                               E-mail: uvm@uvm.dk
Spørgsmål nr. S 596:                                                           www.uvm.dk
Er det ministerens holdning, at elever med matematiske vanskeligheder,         CVR-nr.: 20453044
herunder talblindhed, bliver tilstrækkeligt prioriteret og får den nødven-
dige støtte?                                                                   27. februar 2024
                                                                               Sagsnr.: 24/06121
Svar:
Skolen skal grundlæggende tilgodese alle børns læring og trivsel. Det gæl-
der også elever med matematikvanskeligheder. Et godt grundlag i mate-
matik er noget af det vigtigste, elever får med sig fra skolen. Derfor skal
skolen sikre, at elever med matematikvanskeligheder understøttes på lige
fod med elever, der oplever lignende udfordringer i andre fag.

Regeringen præsenterede i oktober 2023 et kvalitetsprogram for folkesko-
len, som aktuelt forhandles med folkeskoleforligskredsen. Udspillet lægger
bl.a. op til, at de elever, som har størst udfordringer med dansk og mate-
matik, skal kunne modtage intensive undervisningsforløb nogle timer om
ugen. Regeringen har foreslået, at der afsættes 500 mio. kr. årligt til denne
indsats efter en indfasning.

Folkeskoleforligskredsen har besluttet, at der skal udvikles nye, slankere
læreplaner for folkeskolens undervisning gennem en Fagfornyelse. De nye
læreplaner skal blandt andet sikre fokus på fagenes kernestof, reducere an-
tallet af mål i de enkelte fag og herigennem skabe mere plads til fordybelse
i fagene. Intentionen med Fagfornyelsen er endvidere at understøtte ud-
viklingen af en mere varieret og motiverende undervisning, der åbner ele-
vernes blik for den matematik, som omgiver dem på den anden side af
vinduerne i klasseværelset. Dette skal blandt andet ske gennem et udvik-
lingsprogram, der igangsættes som led i Fagfornyelsen, og som giver lan-
dets skoler øgede frihedsgrader og muligheder for at gennemføre en mere
varieret og motiverende undervisning.
Desuden kan elever, studerende og kursister omfattet af den specialpæda-
gogiske støtteordning (SPS-ordningen), som har en dokumenteret funkti-
onsnedsættelse i form af talblindhed, få specialpædagogisk støtte. Støtte-
formen vil typisk bestå af studiestøttetimer ved en underviser på uddan-
nelsesstedet, hvor der bl.a. kan arbejdes med strategier til tal- og mængde-
forståelse i forhold til de konkrete opgaver på uddannelsen. På Børne- og
Undervisningsministeriets hjemmeside om Specialpædagogisk Støtte in-
formeres uddannelsesinstitutionerne om talblindhed, hvordan funktions-
nedsættelsen dokumenteres, og hvordan der søges om specialpædagogisk
støtte.
Derudover var matematikvanskeligheder, herunder talblindhed, også et
tema under forhandlinger af Ordblindepakke V i oktober 2023. I aftalen
fremgår det derfor, at Børne- og Undervisningsministeriet i foråret 2024
vil invitere til et seminar om resultaterne af det hidtidige arbejde med tal-
blindhed og matematikvanskeligheder med deltagelse af bl.a. matematik-
vejledere, videnspersoner mv. Ministeriet er i gang med at forberede semi-
naret, som skal være med til at gøre os klogere på matematikvanskelighe-
der, herunder talblindhed, og drøfte, hvordan vi bedst hjælper de elever,
som har udfordringer i matematikfaget.

                                Med venlig hilsen
                                 Mattias Tesfaye

                                                                                                                    2
