Folketingets Lovsekretariat                                                       Klima-, Energi- og Forsyningsudvalget 2023-24
Christiansborg                                                                                                                       Offentligt
1240 København K
                                                                                                 Ministeren
                                                                                                 Dato
                                                                                                 31. januar 2024
                                                                                                 J nr. 2024-507

Folketingsmedlem Marlene Harpsøe (DD) har d. 25. januar 2024 stillet mig føl-
gende spørgsmål S 462, som jeg hermed skal besvare.

Spørgsmål nr. S 462:
"Hvad er ministerens holdning til, at borgere ikke kan få telefonisk forbindelse
til Region Hovedstadens akuttelefon 1813, hvis de ringer fra et område, hvor
mobiltelefonen går på en svensk telemast, og hvad agter ministeren at gøre
for at løse problemet?"

Svar
Jeg har forelagt spørgsmålet for Styrelsen for Dataforsyning og Infrastruktur
(SDFI), der har ansvaret for telefonabonnenters rettigheder.

SDFI er bekendt med, at man visse steder på den nordsjællandske kyst kan op-
leve, at mobiltelefonen kobler sig på det svenske mobilnet i stedet for det danske.
Forklaringen er, at der enkelte steder er bedre dækning fra et svensk mobilnet på
den anden side af Øresund end fra éns egen teleudbyders mobilnetværk.

Dette har en særlig uheldig konsekvens, hvis man ringer 1813, idet det ikke er mu-
ligt at komme igennem til 1813, hvis kaldet kommer fra et udenlandsk mobilnet.

Akuttelefon på nummeret 1813 er en dansk ordning i modsætning til det fælleseu-       Klima-, Energi- og
ropæiske alarmnummer 112. Det følger af EU-lovgivningen, at medlemsstaterne           Forsyningsministeriet
skal sørge for, at 112-kald dirigeres til den mest passende alarmcentral. Da 1813 er
en dansk ordning er der ikke samme forpligtelse for svenske myndigheder og tele-      Holmens Kanal 20
selskaber til at sikre, at 1813-kald dirigeres tilbage til Danmark.                   1060 København K

En løsning kunne være at ændre det firecifrede nummer 1813, der kun anvendes i        T: +45 3392 2809
Region Hovedstaden, til et ottecifret nummer. Opkald fra et ottecifret nummer ville   E: kefm@kefm.dk
blive dirigeret tilbage til Danmark, selv om telefonen går på det svenske net. SDFI
                                                                                      www.kefm.dk
                                                                                                     Side 1/2
har ikke modtaget henvendelser fra Region Hovedstaden om at ændre kortnumme-
ret til et ottecifret nummer. Det bemærkes, at med et ottecifret nummer vil der
kunne ringes fra hele landet, ikke kun Region Hovedstaden.
Det er muligt at omgå problemet, med at 1813-kaldet dirigeres til Sverige, ved at
slå roaming fra på mobiltelefonen. Dette forhindrer telefonen i at koble sig på uden-
landske netværk. Derudover kan man ringe fra en fastnettelefon, hvis der er en så-
dan i husstanden.
Der er rigtig god mobildækning i Danmark, men hvis man oplever problemer med at
opkald dirigeres til Sverige pga. en dårlig dansk forbindelse, kan man undersøge,
hvilket mobilselskab der bedst dækker på adressen. Der er tre mobilnet i Danmark,
og der kan godt være variationer i dækningen. På tjekditnet.dk kan man se, hvilke
selskaber der dækker bedst på en given adresse.
En anden mulighed er at benytte sig af såkaldt ”wi-fi-calling”. Mobilselskaberne til-
byder en sådan løsning, og alle nyere mobiltelefoner kan bruge funktionen, hvor wi-
fi-routeren i hjemmet fungerer som en mobilantenne, således at der opnås god
dækning indendørs, hvis man har en fast internetforbindelse.
Jeg anerkender, at det kan opleves som besværligt og som et irritationsmoment,
men da der ikke er hjemmel til at pålægge de svenske myndigheder og teleselska-
ber at dirigere opkaldene tilbage til Danmark, og der ikke er planer om at ændre
modellen med det firecifrede nummer fra Region Hovedstadens side, er der pt. ikke
andre muligheder end, at man selv sikrer sig, at éns mobiltelefon ikke kobler på det
svenske mobilnet, jf. ovenfor.

Med venlig hilsen
Lars Aagaard

                                                                                                                                                                Side 2/2
