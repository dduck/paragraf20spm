                                                                                        Erhvervsudvalget 2023-24
                                                                                                               Offentligt

Folketingets Lovsekretariat                                                       ERHVERVSMINISTEREN

                                                                                  20. februar 2024

Besvarelse af spørgsmål 536 stillet af Morten Messerschmidt (DF) den              ERHVERVSMINISTERIET
9. februar 2024.
                                                                                  Slotsholmsgade 10-12
Spørgsmål 536:                                                                    1216 København K
Vil ministeren arbejde for, at banker, der har tilsidesat god skik om bank-
rådgivning til kunder, der har indgået indekskontrakter, kan ifalde erstat-       Tlf.  33 92 33 50
ningsansvar?
                                                                                  Fax   33 12 37 78
Svar:
Spørger henviser til Højesterets dom af 15. september 2023 (sag BS-               CVR-nr. 10 09 24 85
50048/2022-HJR). I denne sag har Højesteret bl.a. taget stilling til, om en
dansk bank har tilsidesat sin rådgivningsforpligtelse efter reglerne i god        EAN nr. 5798000026001
skik for finansielle virksomheder ifm. med den løbende kundekontakt og
rådgivning om nogle indekskontrakter, som er indgået i 1971. I den kon-           em@em.dk
krete sag afviser Højesteret, at banken har handlet erstatningspådragende.
                                                                                  www.em.dk
Jeg mener, det er væsentligt, at bankerne yder en ordentlig rådgivning af
deres kunder. Bekendtgørelsen om god skik for finansielle virksomheder
indeholder bl.a. en pligt for pengeinstitutter til at rådgive, når kunden an-
moder herom, samt en pligt til at rådgive af egen drift, når omstændighe-
derne tilsiger det. Det følger desuden af § 43 b i lov om finansiel virksom-
hed, at handlinger i strid med reglerne i bekendtgørelsen om god skik for
finansielle virksomheder pådrager erstatningsansvar i overensstemmelse
med dansk rets almindelige regler.

Jeg kan ikke tage stilling til konkrete sager mellem pengeinstitutter og de-
res kunder. I forhold til den konkrete sag vedrørende kontrakter fra 1971
noterer jeg mig imidlertid, at Højesteret har taget stilling til, at pengeinsti-
tuttet i den pågældende sag ikke har handlet erstatningspådragende.

Jeg mener, at det retssikkerhedsmæssigt vil være betænkeligt, hvis man
ved ny lovgivning søger at pålægge pengeinstitutter at betale erstatning for
forhold, hvor Højesteret har taget stilling til, at pengeinstituttet ikke har
handlet ansvarspådragende i henhold til den gældende lovgivning.

Med venlig hilsen

Morten Bødskov
