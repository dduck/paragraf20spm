                                                                                 Børne- og Undervisningsudvalget 2023-24
                                                                                                                             Offentligt

Folketingets Lovsekretariat
Christiansborg

Medlem af Folketinget Lotte Rod (RV) har den 11. marts 2024 stillet spørgs-      Børne- og Undervisningsministeriet
mål nr. S 687, som hermed besvares.                                              18. marts 2024

Spørgsmål nr. S 687:                                                             Sagsnr.: 24/08819
Hvad er ministerens holdning til, at folkeskolens økonomi er så presset, at
flere skolebestyrelser nægter at godkende budgettet?

I spørgsmålet henvises til artiklen »Budget-kollaps: Skolebestyrelser næg-
ter at godkende budgetter« fra TV2 Østjylland den 6. marts 2024 og artik-
len »Mangler over 100 millioner: Skolebestyrelser i Aarhus nægter at god-
kende budgettet« fra folkeskolen.dk den 7. marts 2024.

Svar:
Kommunerne har ansvaret for folkeskolen inden for folkeskolelovens ram-
mer. Kommunalbestyrelsen træffer alle beslutninger om kommunens sam-
lede skolevæsen og om den enkelte skole, herunder bevillinger til skole-
væsenet og de økonomiske rammer for den enkelte skole. Det er dermed
den enkelte kommune, der har ansvaret for den lokale prioritering af sko-
leområdet, herunder også fordelingen af ressourcer på tværs af almen- og
specialundervisningsområdet på kommunens folkeskoler, inklusiv special-
skoler.

Skolebestyrelsen har en central rolle i folkeskolen, og har bl.a. til opgave at
godkende skolens budget. Derfor er det også naturligt, at skolebestyrelsen
gør indsigelse, hvis de er uenige i den lokale prioritering på området.

Den overordnede prioritering af folkeskoleområdet er en vigtig dagsorden
for regeringen. Der er i de seneste år prioriteret ekstra midler til folkesko-
leområdet i kommunerne. Med finansloven for 2020 blev der afsat ekstra
ca. 850 mio. kr. årligt fra 2023 og frem til et generelt løft af folkeskolen
gennem flere lærerressourcer.

Jeg er opmærksom på, at der kan være et misforhold mellem, hvad der
opleves på skoler og i kommuner, og regeringens prioritering af området.
I regeringens folkeskoleudspil Forberedt på fremtiden II har regeringen pri-      Side 2/2
oriteret yderligere 240 mio. kr. årligt varigt til indsatser, som styrker kvali-
teten i folkeskolen. Med udspillet afsættes der også midler til intensive un-
dervisningsforløb i dansk og matematik målrettet de 10 pct. mest udfor-
drede elever i folkeskolens almenklasser. Konkret er der afsat 35 mio. kr. i
2024 stigende til 500 mio. kr. i 2028 og frem. Derudover vil regeringen med
udspillet investere massivt i faglokaler – samlet set 2,6 mia. kr. i 2025 til
2027.

Ovenstående prioriteter kan komme folkeskolens elever bredt til gavn. Jeg
har dog samtidig et fokus på, at styrkelsen af skolens rammer også handler
om at få greb om udgiftsstigningerne på specialundervisningsområdet ved
at understøtte et stærkere almenmiljø i folkeskolen, så færre elever får be-
hov for et specialundervisningstilbud. Derfor indeholder regeringens fol-
keskoleudspil også en række initiativer, som skal imødegå netop den ud-
fordring.

                                     Med venlig hilsen

                                       Mattias Tesfaye
