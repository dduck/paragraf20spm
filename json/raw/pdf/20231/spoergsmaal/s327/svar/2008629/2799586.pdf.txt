                                                                        Transportudvalget 2023-24
                                                                                                Offentligt

                                                                        Transportministeren

Lovsekretariatet                                                        14. december 2023
Folketinget                                                             2023-5638

                                                                        Frederiksholms Kanal 27 F
                                                                        1220 København K

                                                                        Telefon 41 71 27 00

Folketingsmedlem Marlene Harpsøe (DD) har den 8. december
2023 stillet mig følgende spørgsmål, som jeg hermed skal besvare.

Spørgsmål nr. 327:

Finder ministeren det tilfredsstillende, at elevatorer på togstatio-
ner ofte er ude af drift, hvilket stiller ældre og personer med handi-
cap i svære situationer, der helt kan afholde dem fra at bruge den
kollektive transport, og hvis ikke det er tilfældet, hvad agter mini-
steren så at gøre for at afhjælpe problematikken?

Svar:

Jeg mener ikke, at det er tilfredsstillende, når elevatorer er ude af
drift i en længere periode. Passagererne skal kunne regne med at
elevatorerne virker.

Desværre er det dog også sådan, at hærværk og almindelige fejl-
nedbrud kan ske, hvorefter der vil være en periode fra episoden til,
at elevatoren bliver udbedret. Denne periode skal selvsagt være så
kort som muligt, og DSB og Banedanmark skal sikre, at det er mu-
ligt for passagererne at vide, om en pågældende elevator virker på
forhånd via eksempelvis rejseplanen.dk. Transportministeriet vil
drøfte dette med DSB og Banedanmark.

Med venlig hilsen

Thomas Danielsen
