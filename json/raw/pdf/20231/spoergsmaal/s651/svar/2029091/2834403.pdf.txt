                             Udvalget for Digitalisering og It 2023-24
                                                                      Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00
                             digmin@digmin.dk

Sagsnr.     Svar på spørgsmål stillet af Betina Kastbjerg (DD) den 1. marts 2024.
2024 - 794
            Spørgsmål nr. S 651:
Doknr.      ”Hvad mener ministeren, at der bør gøres fra regeringens side for at sikre digital kritisk infra-
70937       strukturs cybersikkerhed i Danmark, der, som det ses med MitID, har været udsat for hacker-
            angreb?”
Dato
05-03-2024  Svar:
            Cyber- og informationssikkerhed har høj prioritet i regeringen. Både i forhold til borgere,
            myndigheder, virksomheder og den kritiske infrastruktur.

            Det er mit indtryk, at cyber- og informationssikkerheden på flere punkter er tilfredsstillende i
            forhold til den digitale kritiske infrastruktur. Selvom der løbende er forsøg på angreb på it-sy-
            stemerne, er der heldigvis meget sjældent tale om succesfulde angreb.

            Området har regeringens bevågenhed, og der er også eksempler på, at sikkerheden kan styr-
            kes. Det har Rigsrevisionen blandt andet afdækket i forhold til de statslige, samfundskritiske
            it-systemer. Sektoransvarsprincippet betyder, at den enkelte myndighed og i sidste ende den
            enkelte minister har ansvaret for cyber- og informationssikkerheden omkring ministeriets
            samfundskritiske it-systemer. Jeg har derfor også sendt et brev til de øvrige ministerier og
            mindet om vigtigheden om cyber- og informationssikkerhed i relation til de samfundskritiske
            it-systemer.

            Med implementeringen af NIS2-direktivet indføres der desuden et eksternt tilsyn med de
            statslige myndigheders styring af cyber- og informationssikkerheden. Det er min forventning,
            at det vil give et styrket fokus på cyber- og informationssikkerhed i statslige myndigheder,
            som vil være med til at sætte fokus på de områder, hvor der er plads til forbedringer.

            Med venlig hilsen
            Marie Bjerre
