                                                                                      Beskæftigelsesudvalget 2023-24
                                                                                                                     Offentligt

Folketingets Lovsekretariat                                                           Beskæftigelsesministeriet
lov@ft.dk                                                                             Holmens Kanal 20
                                                                                      1060 København K
Victoria Velasquez (EL)
victoria.velsquez@ft.dk                                                               T +45 72 20 50 00
                                                                                      E bm@bm.dk
Folketingsmedlem Victoria Velasquez (EL) har den 9. februar 2024 stillet føl-         www.bm.dk
gende spørgsmål nr. S 535, som hermed besvares.
                                                                                      CVR 10172748
Spørgsmål nr. S 535:
”Mener ministeren, at det er rimeligt, at der ikke er et retskrav på betaling af ud-  J.nr. 20245000353 – 20234-
gifter til lindrende behandling som f.eks. fysioterapi, træning og medicin, indtil    966
sagen er endelig afgjort?”                                                            Den 19. februar 2024

Svar:
Det er vigtigt for mig som minister, at alle på det danske arbejdsmarked har et
sundt og sikkert arbejdsmiljø, og derfor er det også bekymrende, når jeg hører
om folk, der oplever smerter i forbindelse med deres arbejde.

Arbejdsskadesystemet er fuldt arbejdsgiverfinansieret, og det er et grundlæg-
gende princip, at retten til at få erstatning og godtgørelse mv. efter arbejdsskade-
sikringsloven først kan indtræde, når skaden er anerkendt som en arbejdsskade.
Behandlingsudgifter kan dog dækkes, før der i en sag træffes afgørelse om mén
og erhvervsevnetab. Det synes jeg er et fornuftigt princip.

Efter arbejdsskadesikringsloven kan tilskadekomne med en anerkendt arbejds-
skade få dækket udgifter til sygebehandling eller optræning, hvis det er nødven-
digt for at opnå bedst mulig helbredelse. Dette gælder, når udgifterne ikke kan
afholdes efter sundhedsloven eller som led i behandlingen på offentligt sygehus.
Dækning af behandlingsudgifter ved arbejdsskader er således et supplement til
behandlingen i det offentlige sundhedsvæsen.

En række arbejdsulykkesforsikringsselskaber tilbyder dog i dag pr. kulance også
at dække udgifter til behandling ud over det, som tilbydes i offentlig sundheds-
regi, herunder til lindrende behandling, og med den netop gennemførte ændring
af arbejdsskadesikringsloven er der åbnet op for, at selvforsikrede arbejdsgivere
i staten, regionerne og kommunerne har den samme mulighed.

Jeg mener, at vi med de gældende regler har fundet den rette balance mellem,
hvilke behandlingsudgifter tilskadekomne med en anerkendt arbejdsskade kan få
dækket i arbejdsskadesystemet og i regi af det offentlige sundhedssystem.
Venlig hilsen
Ane Halsboe-Jørgensen
Beskæftigelsesminister

                                                                                                  2
