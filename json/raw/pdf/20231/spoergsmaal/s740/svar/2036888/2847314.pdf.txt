                                                                                                    Skatteudvalget 2023-24
                                                                                                                        Offentligt

                                                                                     5. april 2024
                                                                                     J.nr. 2024 - 848

Til Folketingets Lovsekretariat

Hermed sendes svar på spørgsmål S 740 af 25. marts 2024, indleveret af Nick Zimmer-
mann (DF).

Jeppe Bruus

             / Henrik Hvid Røjgaard
Spørgsmål

Hvorfor mener ministeren, at det er inden for Skatteministeriets opgave at producere en
personlig podcast til ministeren?

Svar

I Skatteministeriet kommunikeres der via en bred vifte af kanaler med henblik på at op-
lyse om de regler og love, der administreres på ministerområdet, og som har betydning
for hele den danske befolkning. Det efterstræbes at lave oplysende indhold på platforme,
der benyttes af forskellige målgrupper. Senest i forbindelse med podcast, der som medie i
gennemsnit lyttes til af hver tredje dansker over 15 år én gang om ugen (DR: Medieudvik-
lingen 2023).
Justitsministeriet udsendte i februar 2024 opdaterede retningslinjer for ministres brug af
sociale medier. I retningslinjerne sidestilles sociale medier med øvrige kommunikations-
platforme, så embedsværket kan bidrage til ministres kommunikation knyttet til ministe-
rens funktion, uanset om det for eksempel er til tv, aviser eller sociale medier. Det frem-
går bl.a., at embedsværket gerne må yde bistand til opslag på ministrenes profiler på soci-
ale medier, så længe opslaget eller indlægget angår et emne, som knytter sig til funktionen
som minister.
Podcasten er produceret af ministeriets medarbejdere uden omkostninger til ekstern bi-
stand og er optaget i et fællestatsligt lydstudie. I første episode af podcasten behandles
ejendomsvurderingssystemet, som hører under Skatteministeriets ressort.
Målet med podcasten er at belyse skattepolitiske emner. Jeg er som skatteminister vært,
og jeg inviterer eksterne uafhængige eksperter og andre gæster, der i hver episode kan be-
lyse emnet fra forskellige vinkler. Ambitionen er at formidle skattepolitik på en ny og til-
gængelig måde, som kan øge viden om vores skattesystem. Det, mener jeg, er helt inden
for rammerne af mit virke som skatteminister.

                                                                                                                                                                                   Side 2 af 2
