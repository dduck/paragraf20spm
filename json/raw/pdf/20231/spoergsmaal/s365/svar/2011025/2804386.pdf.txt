                                                                                      Erhvervsudvalget 2023-24
                                                                                                             Offentligt

Folketingets Lovsekretariat                                                     ERHVERVSMINISTEREN

                                                                                21. december 2023

Besvarelse af spørgsmål S 365 stillet af Victoria Velasquez (EL) den            ERHVERVSMINISTERIET
14. december 2023.
                                                                                Slotsholmsgade 10-12
Spørgsmål S 365:                                                                1216 København K
Mener ministeren, at det er konkurrenceforvridende, at kommuner vilkår-
ligt og uden at det har været i udbud, sender borgere til en specifik bank,     Tlf.  33 92 33 50
og hvad agter ministeren at gøre ved, at flere borgere oplever dette, og at
kommunen eksempelvis uden at spørge borgeren eller uden at undersøge            Fax   33 12 37 78
om andre banker har bedre vilkår, laver et kautionslån efter boligstøttelo-
vens § 59, som borgeren tvinges til at skulle optage i en privat bank (fordi    CVR-nr. 10 09 24 85
de skal betale et indskud for en bolig)?
                                                                                EAN nr. 5798000026001
Svar:
Som jeg forstår spørgsmålet, så vedrører det særligt forhold relateret til, at  em@em.dk
kommunerne hjælper de ukrainske flygtninge med at få en bankkonto.
                                                                                www.em.dk
I den forbindelse vil jeg først gerne fremhæve, at kommuner, frivillige, er-
hvervsliv, organisationer og andre offentlige instanser gør en stor indsats
for de ukrainske flygtninge i Danmark. Regeringen arbejder hårdt på at
støtte Ukraine. Danmark overtager 1. januar 2024 formandskabet i
NORDEFCO efter Sverige. Danmark vil under det danske formandskab
som et af fire fokuspunkter arbejde for at sikre fortsat støtte til Ukraine.

Som jeg forstår, så hjælper kommunerne de ukrainske flygtninge med en
bankkonto, så de hurtigt kan modtage de forskellige ydelser, de har krav
på.

Konkurrence- og Forbrugerstyrelsen har oplyst, at lån er undtaget for EU
udbudspligt, jf. §21, nr. 6 i udbudsloven.

Finanstilsynet har oplyst, at alle borgere med lovligt ophold i Danmark
som udgangspunkt har ret til en basal betalingskonto i et dansk pengeinsti-
tut. En basal betalingskonto giver kunden mulighed for at hæve og indsætte
kontanter, gennemføre betalinger med et debetkort med saldokontrol, over-
føre og modtage penge samt få adgang til direkte debitering. Hvis borgeren
er utilfreds med vilkårene for sin bankkonto, kan borgeren skifte til et andet
pengeinstitut.
Konkurrence- og Forbrugerstyrelsen vurderer derfor, at det umiddelbart
ikke er forbundet med en væsentlig konkurrencemæssig udfordring for
pengeinstitutterne bredt set, hvis de i spørgsmålet angivne situationer måtte
opstå.
Afslutningsvis henvises til henholdsvis Justitsministeriet og Beskæftigel-
sesministeriet for så vidt angår nærmere spørgsmål om kautionslån og bo-
ligstøttelovens § 59.
Med venlig hilsen
Morten Bødskov

                                                                                                2
