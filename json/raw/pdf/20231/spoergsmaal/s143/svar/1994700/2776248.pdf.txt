                                                                                        Retsudvalget 2023-24
                                                                                                         Offentligt

Folketinget                                                                   Dato:     7. november 2023
Lovsekretariatet                                                              Kontor:   Politikontoret
Christiansborg                                                                Sagsbeh:  Anders Just Christensen
1240 København K                                                              Sagsnr.:  2023-08361
DK Danmark                                                                    Dok.:     3037902

Besvarelse af spørgsmål nr. S 143 fra medlem af Folketinget Rosa Lund
(EL)

Hermed sendes besvarelse af spørgsmål nr. S 143, som medlem af
Folketinget Rosa Lund (EL) har stillet til justitsministeren den 30. oktober
2023.

Peter Hummelgaard

                   /
                                         Maria Carlsson

                                                                              Slotsholmsgade 10
                                                                              1216 København K.
                                                                              T +45 7226 8400
                                                                              www.justitsministeriet.dk
                                                                              jm@jm.dk

                                                                              Side 1/2
Spørgsmål nr. S 143 fra medlem af Folketinget Rosa Lund (EL):

       ”Mener ministeren, at det er forsvarligt, at de pågældende
       betjente omtalt i Politikens artikel ”De kalder betjentene for
       tæskeholdet. Og det er der en rigtig god grund til” af 29. oktober
       2023 på politiken.dk, fortsat er i aktiv tjeneste, eller mener
       ministeren, at det kunne være hensigtsmæssigt at hjemsende de
       pågældende indtil klagesagerne er afgjort?”
Svar:

Som det er tilfældet for langt hovedparten af den danske befolkning, har jeg
generelt set stor tillid til dansk politi og til, at vi i Danmark har et politi, som
varetager deres opgaver med en høj grad af integritet. Jeg har også en klar
forventning om, at alle politibetjente agerer både ansvarligt og professionelt.

I forhold til de konkrete sager, der henvises til i spørgsmålet, kan jeg forstå,
at der verserer en efterforskning ved Den Uafhængige
Politiklagemyndighed. Jeg mener ikke, at jeg som justitsminister bør udtale
mig om den personalemæssige håndtering af sagerne, men jeg har en klar
forventning om, at politikredsen, som ansættelsesmyndighed, forholder sig
til det, hvis der skulle vise sig at være grundlag for kritik. Jeg mener i øvrigt,
at det er fornuftigt, at ledelsen i Sydøstjyllands Politi har besluttet foreløbigt
at nedlægge en specialenhed i politikredsen.

For fortsat at sikre den høje tillid til dansk politi, som helt generelt består af
dygtige og hårdtarbejdende betjente, der hver dag går på arbejde for at sikre
danskernes tryghed, vil jeg drøfte med rigspolitichefen, hvilke overvejelser
og tiltag den seneste tids kritik giver anledning til i politiet. Herefter vil jeg
drøfte det med forligskredsen.

                                                                                                                                               Side 2/2
