Folketingets Lovsekretariat                                                        Miljø- og Fødevareudvalget 2023-24
Christiansborg                                                                                                          Offentligt
1240 København K
                                                                               J.nr. 2023 - 11252
                                                                               Den 21. november 2023

Miljøministerens besvarelse af spørgsmål nr. S 201 stillet den 13. november 2023 af Søren Egge
Rasmussen (EL).

Spørgsmål nr. S 201
” Er det udtryk for den samlede SVM-regerings holdning, når Venstres miljøordfører, Erling
Bonnesen, udtaler, at det er »smaskhamrende forkert«, når den internationale ekspertgruppe i
»Second Opinion«-rapporten om Danmarks kvælstofindsats konkluderer, at Danmark har mistet
et helt årti i 2010’erne, og at det ikke var en fejl, at Landbrugspakken fra 2015 ophævede
randzonerne og gav lov til at gøde mere? (Spm. nr. S 201).”

Svar
Jf. kommissorium for Second Opinion: " En second opinion skal indeholde en revurdering af
indsatsbehovet for 2027. Indsatsbehovet skal revurderes på baggrund af en analyse af, hvordan
antagelser, forudsætninger eller valg påvirker indsatsbehovet. Det skal vurderes, om
vandrammedirektivets målsætninger, for så vidt angår kvælstof, kan opnås ved et lavere eller
højere indsatsbehov end lagt til grund ved Aftale om grøn omstilling af dansk landbrug.
Resultatet skal lede frem til, at der ved genbesøget 2023/2024 i forligskredsen kan tages endeligt
stilling til kvælstofindsatsen frem mod 2027."

Rapporten fra den internationale ekspertgruppe er et led i second opinion, som der nu skal ses
nærmere på med henblik på at det samlede resultat af second opinion kan præsenteres for
forligskredsen bag aftalen om Grøn omstilling af dansk landbrug primo 2024.

Magnus Heunicke              /  Rasmus Moes

Miljøministeriet • Frederiksholms Kanal 26 • 1220 København K
Tlf. 38 14 21 42 • CVR 12854358 • EAN 5798000862005 • mim@mim.dk • www.mim.dk
