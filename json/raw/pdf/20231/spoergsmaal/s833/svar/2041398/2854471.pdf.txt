                             Udvalget for Digitalisering og It 2023-24
                                                                      Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00
                             digmin@digmin.dk

Sagsnr.      Svar på spørgsmål stillet af Dina Raabjerg (KF) den 17. april 2024.
2024 - 1264
             Spørgsmål nr. S 833:
Doknr.       ”Hvad er ministerens holdning til, at størstedelen af sager om økonomisk svindel på internet-
77554        tet ikke retsforfølges af politiet, og hvad mener ministeren om den retstilstand, som det over-
             lader ofre for svindel på Metas platforme i?”
Dato
22-04-2024   Svar:
             Borgernes og virksomhedernes digitale sikkerhed er en prioritet for regeringen, og et emne
             jeg tager meget alvorligt. Tallene fremlagt af Politiets Nationale enhed for Særlig Kriminalitet
             understreger jo desværre den alvorlige trussel fra digital svindel, vi står overfor.

             Vi skal som samfund værne os bedre mod it-kriminelle og digitale svindlere. Min prioritet er
             at skabe de bedste forudsætninger for at imødegå disse angreb. Derfor har vi igangsat en
             række initiativer, der skal styrke den digitale sikkerhed for både borgere og virksomheder.
             Konkret vil jeg gerne fremhæve to.

             For det først åbnede vi i februar 2024 en varslingstjeneste for danske virksomheder, der gør
             det muligt for dem at modtage advarsler om digitale sårbarheder, som it-kriminelle kan ud-
             nytte til at angribe virksomhederne. Det gør det lettere for danske virksomheder at beskytte
             sig selv.

             For det andet præsenterede regeringen sammen med bl.a. Ældresagen og Teleindustrien den
             13. november 2023 en række initiativer i kampen mod digital svindel. Bl.a. vil Teleindustrien i
             samarbejde med teleselskaberne etablere mulighed for, at afsendere af SMS’er kan få beskyt-
             tet deres afsendernavne, så svindlere ikke kan udgive sig for at være fra f.eks. en bank eller
             offentlig myndighed.

             Truslen fra digital svindel er desværre blevet et vilkår, og derfor et emne jeg har et vedva-
             rende fokus på.

             Hvis dit spørgsmål konkret angår politiets arbejde med digital svindel, henviser jeg til justits-
             ministeren.

             Med venlig hilsen
             Marie Bjerre
