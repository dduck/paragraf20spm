                                                 Klima-, Energi- og Forsyningsudvalget 2023-24
                                                                                                    Offentligt

Klima-, Energi- og Forsyningsudvalget                                                Ministeren
Christiansborg
1240 København K                                                                     Dato
                                                                                     29. februar 2024
Svar på § 20 spm. 605                                                                J nr. 2023 - 6109

Folketingsmedlem Morten Messerschmidt (DF) har d. 22. februar 2024 stillet
mig følgende spørgsmål nr. S 605, som jeg hermed skal besvare.

Spørgsmål 605
Er ministeren enig i, at vilkår for opsætning af vedvarende energi bør drøftes i
Folketinget og i Klima-, Energi- og Forsyningsudvalget, og at ministeren løbende
bør orientere udvalget om arbejdet med implementeringen af VEIII-direktivet?

Svar
Regeringen drøfter løbende opsætning af vedvarende energi med Folketingets
partier, både i forligskredse og med Klima-, Energi- og Forsyningsudvalget, når
der eksempelvis afholdes teknisk gennemgang af nye lovforslag.

Ifm. implementering af VEIII-direktivet blev Klima-, Energi- og Forsyningsudval-
get inviteret til en mundtlig orientering den 7. februar 2024, hvor udkast til lov-
forslag om tilladelsesbestemmelserne med implementeringsfrist d. 1. juli 2024
blev gennemgået. Jeg takker i den forbindelse for den konstruktive drøftelse
med de fremmødte ordførere. Det er min hensigt, at udvalget ligeledes inddra-
ges forud for udmøntning af lovforslaget i bekendtgørelser. På samme vis er det
min hensigt at orientere udvalget forud for, at lovforslag, der implementerer øv-
rige bestemmelser i VEIII-direktivet, sendes i høring.

Med venlig hilsen

Lars Aagaard

                                                                                     Klima-, Energi- og
                                                                                     Forsyningsministeriet

                                                                                     Holmens Kanal 20
                                                                                     1060 København K

                                                                                     T: +45 3392 2800
                                                                                     E: kefm@kefm.dk

                                                                                     www.kefm.dk

                                       Side 1/1
