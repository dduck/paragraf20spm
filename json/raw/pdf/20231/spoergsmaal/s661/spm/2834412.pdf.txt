                                                                                             Retsudvalget 2023-24
                                                                                                              Offentligt

Spørgsmål nr. S 661
§ 20-spørgsmål til skriftlig besvarelse

Til:         Justitsministeren
Dato:        5. marts 2024
Stillet af:  Rosa Lund (EL)

Vil regeringen/ministeren som følge af kendelsen fra Den Internationale
Domstol, den hollandske appeldomstolsafgørelse om stop for hollandsk
våbeneksport til Israel, en række FN-eksperters anbefaling om at stoppe
våbeneksport til Israel samt opråbet fra en række danske humanitære
organisationer den 28. februar 2023 suspendere al direkte og indirekte dansk
våbeneksport til Israel inden for den nærmeste fremtid, den meget
bekymrende udvikling af situationen i Gaza taget i betragtning?
(Spm. nr. S 661).

Begrundelse
Der henvises til artiklen »ICJ ruling: Key takeaways from the court decision in
Israel genocide case« fra Reuters den 26. januar 2024, artiklen »Dutch court
orders halt to export of F-35 jet parts to Israel« fra Reuters den 12. februar
2024, artiklen »Arms exports to Israel must stop immediately: UN experts« af
23. februar 2024 på hjemmesiden for FN’s højkommissær for
menneskerettigheder og pressemeddelelsen »Fælles opråb fra danske
NGOer: Situationen i Rafah kræver omgående politisk handling« af 28.
februar 2024 fra Amnesty International Danmark, CARE Danmark, DIGNITY,
DRC Dansk Flygtningehjælp, Folkekirkens Nødhjælp, International Media
Support, Mellemfolkeligt Samvirke, Oxfam Danmark, PlanBørnefonden, Red
Barnet, SOS Børnebyerne og UNICEF Danmark via Ritzau.

Svaret bedes sendt elektronisk til spørgeren på Rosa.Lund@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                 Side 1 | 1
