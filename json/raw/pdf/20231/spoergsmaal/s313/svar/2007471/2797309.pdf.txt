                                                                                 Udvalget for Landdistrikter og Øer 2023-24
                                                                                                                              Offentligt

Folketingets Lovsekretariat                                                            Ministeren
Christiansborg
1240 København K                                                                       Dato
                                                                                       11. december 2023
                                                                                       J nr. 2023-6044

Folketingsmedlem Mette Thiesen (DF) har d. 6. december 2023 stillet mig følgende
spørgsmål S 313, som jeg hermed skal besvare.

Spørgsmål nr. S 313
Hvordan agter ministeren at håndtere de bekymringer, der er rejst omkring tekniske
aspekter ved opførelsen af solcelleparker såsom støj fra invertere og andre potenti-
elle konsekvenser for natur og mennesker?

Svar
Det er generelt er vigtigt, at der sikres lokal opbakning til de vedvarende energian-
læg, der opføres, herunder solcelleparker. I dag eksisterer der fire ordninger med
det formål at kompensere naboer og lokalsamfund og fremme lokal og kommunal
opbakning til udbygningen med vindmøller og solceller. De fire ordninger er værdi-
tabsordningen, salgsoptionsordningen, VE-bonusordningen og grøn pulje.

Med regeringens udspil ”Klimahandling – sammen om mere grøn energi fra sol og
vind på land” fra 9. oktober 2023 vil regeringen forøge gevinsterne til naboer og lo-
kalsamfund via ordningerne grøn pulje og VE-bonus.

En samlet beskrivelse af VE-ordningerne kan tilgås i vedlagte Svar på KEFM alm.
del – spm. 296.

Det bemærkes, at Energistyrelsen oplyser, at de ikke er bekendt med, at der generelt
er problemer med støjgener fra solcelleanlæg, og at der ved taksationsmyndigheden
ikke har været tildelt værditab som følge af støjgener fra solcelleanlæg.

Med venlig hilsen                                                                      Klima-, Energi- og
Lars Aagaard                                                                           Forsyningsministeriet

                                                                                       Holmens Kanal 20
                                                                                       1060 København K

                                                                                       T: +45 3392 2800
                                                                                       E: kefm@kefm.dk

                                                                                       www.kefm.dk
                                                                                                      Side 1/1
