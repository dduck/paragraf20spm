Klima-, Energi- og Forsyningsudvalget                         Udvalget for Landdistrikter og Øer 2023-24
Christiansborg                         Klima-, Energi- og Forsyningsudvalget 2022-23 (2. samOlifnfegn) tligt
1240 København K
                                                         KEF Alm.del - endeligt svar på spørgsmål 296
                                                                                                          Offentligt

                                                                       Ministeren
                                                                       Dato
                                                                       26. juni 2023
                                                                       No 2023 - 3208

Klima-, Energi- og Forsyningsudvalget har den 8. juni stillet mig følgende spørgs-
mål 296 alm. del, som jeg hermed skal besvare. Spørgsmålet er stillet efter ønske
fra ikemedlem af udvalget Susie Jessen (DD).

Spørgsmål 296
Vil ministeren redegøre for reglerne omkring erstatning til naboerne i forbindelse
med opsætningen af VE-anlæg som vindmøller og solcelleanlæg? Vil ministeren
samtidig redegøre for, hvor meget der er blevet udbetalt i erstatning i 2022?

Svar

Gældende regler om erstatning til naboer i forbindelse med opsætningen af VE-
anlæg som vindmøller og solcelleanlæg
Energistyrelsen administrerer i dag fire ordninger i lov om fremme af vedva-
rende energi, som har til hensigt at fremme lokal og kommunal opbakning til ud-
bygningen med vindmøller og solceller. De aktuelle VE-ordninger trådte i kraft 1.
juni 2020 og dækker værditabsordningen, salgsoptionsordningen, VE-bonusord-
ningen samt grøn pulje.

Ordningerne og deres målgruppe er opsummeret i tabel 1. Jeg vil derudover
henvise til Orientering om ordninger til opsætning af vedvarende energi på land
sendt til KEF-udvalget den 9. februar 2023.

                                                                                    Klima-, Energi- og
                                                                                    Forsyningsministeriet

                                                                                    Holmens Kanal 20
                                                                                    1060 København K

                                                                                    Telefon:     +45 3392

                                                                                    2800

                                                                                    E: kefm@kefm.dk

                                                                                    www.kefm.dk

                                       Side 1/3
Tabel 1
Oversigt over VE-ordningerne, som finansieres af opstillerne af VE*

Ordning Indhold                                                                                 Målgruppe

Værditab    Ejere af beboelsesejendomme kan anmode om værditab af deres bolig.                  Naboer (boligejere)
            Afgøres af Taksationsmyndigheden og betales som et engangsbeløb.

Salgsoption Bolig kan sælges til opstiller i op til et år efter anlæggets idriftsættelse, hvis  **Nære naboer
                 der er tilkendt værditab. Huspris baseres på Taksations-myndighedens           (boligejere)
                 vurdering.

Grøn pulje  Kommunalt forvaltet pulje til projekter efter ansøgning fra naboer eller lokale i   Naboer og øvrige
            kommunen, herunder også foreninger. Opstiller indbetaler 125.000 kr./MW             borgere lokale aktører
            opstillet for vindmøller og 40.000 kr./MW for solceller.                            kommunen

VE-bonus    Skattefri bonus, der udbetales til husstanden én gang om året baseret på VE- ***Nære naboer

            anlæggets produktion og elpris.                                                     (beboere)

Anm.:
* De nuværende ordninger trådte i kraft 1. juni 2020. Ordningernes effekt skal evalueres i 2024. Alle ordnin-
gerne er finansieret af opstillerne.
** Nære naboer betyder naboer inden for 6 x møllehøjde fra vindmøller eller inden for 200 meter fra solcelle-
anlæg.
*** Nære naboer betyder naboer inden for 8 x møllehøjde fra vindmøller eller inden for 200 meter fra solcelle-
anlæg.

Midler udbetalt for de lovpligtige VE-ordninger i 2022
For alle ordninger gælder det, at udbetalinger sker direkte fra opstiller til borgere
og kommuner. Staten er derfor ikke i berøring med midlerne i VE-ordningerne.

VE-bonus for 2022 er blevet udbetalt til berettigede naboer i maj 2023. Energisty-
relsen har endnu ikke indsigt i dette beløb, og det kan derfor endnu ikke oplyses
før Energistyrelsen har indhentet de nødvendige data.

Grøn Pulje omfatter midler på mindst 28,0 mio. kr. fra VE-anlæg nettilsluttet i
2022. Beløbet er fordelt på 10 projekter i 9 kommuner. Der er her tale om et øje-
bliksbillede, da tilslutning af anlæg indmeldes bagudrettet af netselskaberne,
hvorfor der kan være projekter, der er tilsluttet i 2022, som endnu ikke var regi-
streret på daværende tidspunkt. Disse anlæg indgår dermed ikke i denne opgø-
relse.

Taksationsmyndigheden træffer afgørelser om værditab, herunder værditabets
størrelse. I forhold til værditabsordningen blev der i 2022 truffet afgørelser, der
samlet set beløber sig til ca. 26 mio. kr. for værditab ved både sol og vind på land
samt ifm. kystnære havvindmølleparker.

Opgørelsen fra Taksationsmyndighedens Sekretariat viser, at der for anlæg på
land i 2022 er truffet afgørelse for samlet set syv VE-anlæg, som samlet beløber
sig til ca. 5,1 mio. kr. og omfatter 23 beboelsesejendomme.

                                                                                                                        Side 2/3
Der er herudover truffet afgørelse om værditab i forbindelse med to kystnære
havvindmølleparker. Afgørelserne omfatter 160 beboelsesejendomme og belø-
ber sig til ca. 21 mio. kr.
Det bemærkes, at eventuel udbetalt værditabsbetaling for beboelsesejendomme
bliver fraregnet ved indfrielse af salgsoptionen.
Salgsoption hører ligeledes under Taksationsmyndigheden. I 2022 er der ved 20
beboelsesejendomme nær projekter på land givet tilsagn om salgsoption, udover
tilkendt værditab. Hvis salgsoptionerne indfries, kan det samlet beløbe sig til ca.
45,5 mio. kr.
Sekretariatet for Taksationsmyndigheden har ikke oplysninger om, hvorvidt op-
stillerne har foretaget udbetaling af værditabsbetalingen. Ligeledes har sekretari-
atet ikke oplysninger om, hvor mange der har benyttet sig af, eller vil benytte sig
af, salgsoptionen. Hertil bemærkes, at nogle opstillere og naboer indgår privatret-
lige aftaler om engangsbeløb og evt. mulighed for salg, hvorved de lovbundne
ordninger ikke benyttes. Denne type aftaler har Energistyrelsen ikke en opgørelse
over.

Med venlig hilsen
Lars Aagaard

                                                                                                                                                          Side 3/3
