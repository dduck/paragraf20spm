                                                                      Transportudvalget 2023-24
                                                                                              Offentligt

                                                                      Transportministeren

Lovsekretariatet                                                      19. januar 2024
Folketinget                                                           2024-521

                                                                      Frederiksholms Kanal 27 F
                                                                      1220 København K

                                                                      Telefon 41 71 27 00

Folketingsmedlem Jette Gottlieb (EL) har den 18. januar 2024 stil-
let mig følgende spørgsmål, som jeg hermed skal besvare.

Spørgsmål nr. S 442:

Mener ministeren, at uanset eventuel fastsættelse af en ny kystbe-
skyttelseslinje ved det nye forland ved Rødbyhavn, så er turisme-
projektet, der fremgår af »Strategisk fysisk udviklingsplan for Lol-
lands Sydkyst«, ikke foreneligt med det formål med forlandet som
et rekreativt område, som Folketinget har vedtaget i anlægsloven?

Svar:

Det følger af lov om anlæg og drift af en fast forbindelse over Fe-
mern Bælt med tilhørende landanlæg i Danmark, at Lolland Kom-
munes kommune- og lokalplaner ikke må stride imod transportmi-
nisterens regler for arealanvendelsen af det nye landområde, der
etableres ved Rødbyhavn.

Det følger endvidere af anlægs- og driftsloven, at det nye forland,
der etableres vest for Rødbyhavn som led i anlæg af tunnelen un-
der Femern Bælt, navnlig vil bestå af rekreative områder og natur,
herunder etablering af erstatningsnatur. I forbindelse med anlæg
af tunnelen under Femern Bælt etableres tre gange så store natur-
områder, som det færdige anlæg inddrager, hvoraf ca. to tredjedele
af den ny natur etableres i det nye landområde.

Jeg kan i øvrigt henvise til min besvarelse af 31. oktober 2023 af
Transportudvalgets spørgsmål 26 (TRU – Alm. del).

Med venlig hilsen

Thomas Danielsen
