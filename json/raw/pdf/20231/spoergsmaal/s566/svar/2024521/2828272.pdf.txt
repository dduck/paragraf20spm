Folketingets Lovsekretariat      Miljø- og Fødevareudvalget 2023-24
Christiansborg                                                        Offentligt
1240 København K
                             22. februar 2024

Hermed sendes besvarelse af spørgsmål nr. S 566, som medlem af Folketinget Helene Liliendahl
Brydensholt (ALT) har stillet til ministeren for fødevarer, landbrug og fiskeri den 14. februar.

Spørgsmål nr. S 566 fra medlem af Folketinget Helene Liliendahl Brydensholt (ALT)
”Hvad er ministerens holdning til, at en dansk virksomhed bruger vilde aber til dyreforsøg, og vil
ministeren tage initiativ til at reducere og erstatte brugen af forsøgsdyr?”

Der henvises til artiklen »Novo Nordisks brug af aber til dyreforsøg fortsætter med at stige« på
dr.dk den 13. februar 2024.

Svar
Det følger af dyreforsøgsloven, at dyr ikke må anvendes til forsøg, hvis der er andre metoder, der
er lige så velegnede. Dermed er udgangspunktet, at dyr kun skal bruges til forsøg, når det er nød-
vendigt. Der er dog tilfælde, hvor det fortsat kan være nødvendigt at anvende dyr til forsøg. Det
gælder eksempelvis i forbindelse med at udvikle og teste medicin til mennesker.

I 2013 blev Danmarks 3R-Center oprettet. Her pågår et vigtigt arbejde med at understøtte, at så få
dyr som muligt anvendes til forsøg, og at de forsøgsdyr, der benyttes, skal have de bedst mulige
forhold. Centeret arbejder for at fremme de tre R’er inden for forskning i Danmark. Det handler
om at finde alternativer til brugen af forsøgsdyr (Replacement), at udvikle nye metoder for der-
igennem at reducere antallet af forsøgsdyr (Reduction), og at fremme dyrevelfærden for de dyr, der
indgår i forsøg (Refinement).

Det følger af dyreforsøgsdirektivet, at dyr, der er indfanget i naturen, ikke må anvendes til forsøg,
medmindre der gives dispensation hertil. For at dispensationer kan udstedes, skal der være viden-
skabelig begrundelse for, at forsøgets formål ikke kan opfyldes ved anvendelse af et dyr, der er

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
opdrættet til forsøgsbrug. Både tilladelser til dyreforsøg samt dispensationer udstedes i Danmark
af Dyreforsøgstilsynet. Det kan i den forbindelse oplyses, at der ikke er givet tilladelser til biome-
dicinske dyreforsøg med vilde aber i Danmark, men der er er givet tilladelse til en zoologisk have,
der har anvendt aber i forbindelse med undersøgelser til at forbedre bedøvelsesmetoder af speci-
fikke abearter.

                  Jacob Jensen
                                                       /
                                                                            Paolo Drostby

                                                                                                                                 2
