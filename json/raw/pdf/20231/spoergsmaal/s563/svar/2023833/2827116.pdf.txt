Folketingets Lovsekretariat                               Socialudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Karina Adsbøl (DD) har d. 14. februar 2024 stillet
2024 - 1436  følgende spørgsmål nr. S 563 til social- og boligministeren, som hermed
             besvares.
Doknr.
826560       Spørgsmål nr. S 563:
             ”Mener ministeren, at ventetiderne på sagsbehandling af psykologers
Dato         autorisationsansøgninger er acceptable, og hvad er ministerens holdning til at
21-02-2024   iværksætte nye initiativer med henblik på at nedbringe sagspukler og
             ventetider?”

             Svar:
             Jeg er bekendt med udfordringerne ift. sagsbehandlingstiderne for
             autorisationssager i Psykolognævnet. Det er udfordringer, som jeg naturligvis
             gerne havde været foruden. Således har Social-, Bolig- og Ældreministeriet
             igennem en længere periode haft fokus på udviklingen i Psykolognævnets
             sagsbehandlingstider.

             Jeg kan i den forbindelse oplyse, at Psykolognævnet allerede har gennemført
             en række tiltag, der skal forkorte sagsbehandlingstiden, herunder at udvide
             antallet af beskikkede nævnsmedlemmer, at styrke sekretariatet med antagelse
             af en psykologfaglig konsulent samt at igangsætte et arbejde med forenkling af
             ansøgningsblanketter til brug for autorisationssagerne. Tiltagene er iværksat
             med respekt for, at autorisation fortsat skal foretages på et sagligt grundlag og
             efter grundig vurdering.

             Social-, Bolig- og Ældreministeriet følger løbende op på effekten af de
             igangsatte initiativer samt på, hvorvidt der er behov for yderligere tiltag på
             området.

             Afslutningsvist kan jeg oplyse, at der er nedsat en tværministeriel
             arbejdsgruppe til undersøgelse af, om det vil være mere hensigtsmæssigt at
             autorisere psykologer efter sundhedslovgivningen. Jeg ser frem til at læse
             afrapporteringen fra arbejdsgruppen, når deres arbejde er færdiggjort.

             Med venlig hilsen
             Pernille Rosenkrantz-Theil
             Social- og boligminister

                                                                                                                                               1
