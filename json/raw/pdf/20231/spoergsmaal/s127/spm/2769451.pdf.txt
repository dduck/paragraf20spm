                                                   Uddannelses- og Forskningsudvalget 2023-24
                                                                                                    Offentligt

Spørgsmål nr. S 127
§ 20-spørgsmål til skriftlig besvarelse

Til:         Uddannelses- og forskningsministeren
Dato:        24. oktober 2023
Stillet af:  Lise Bertelsen (KF)

Vil ministeren ligestille studenter fra de europæiske gymnasieuddannelser for
danske unge i f.eks. Bruxelles med studenter fra danske gymnasier, så de
også kan gange deres snit med 1,06, når de skal søge optagelse på danske
videregående uddannelser, og vil ministeren i modsat fald begrunde den
eksisterende politik på området?
(Spm. nr. S 127).

Begrundelse
På de europæiske skoler kan man tage en fuld gymnasieuddannelse, der
betyder, at man kommer ud med en studentereksamen, der er godkendt af
Undervisningsministeriet, så man kan søge optagelse på de danske
videregående uddannelser. De danske studenter får dog ganget deres snit
med 1,06, hvis de har to højniveaufag. Dette er ikke muligt for de europæiske
studenter, selv om man der har det, der svarer til fire. Det betyder, at de har
svært ved at komme ind på de uddannelser, hvor man skal have et højt snit,
selv om de faktisk (over)opfylder kravene.

Svaret bedes sendt elektronisk til spørgeren på lise.bertelsen@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                 Side 1 | 1
