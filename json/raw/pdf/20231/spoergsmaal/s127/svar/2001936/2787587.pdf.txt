                  Uddannelses- og Forskningsudvalget 2023-24
                                                                   Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Lise Bertelsen (KF) har den 24. oktober stillet følgende        24. november 2023
spørgsmål nr. S 127 til uddannelses- og forskningsministeren, som hermed besva-
res.                                                                                  Uddannelses- og
                                                                                      Forskningsministeriet
Spørgsmål S 127:
                                                                                      Børsgade 4
Vil ministeren ligestille studenter fra de europæiske gymnasieuddannelser for         Postboks 2135
danske unge i f.eks. Bruxelles med studenter fra danske gymnasier, så de også         1015 København K
kan gange deres snit med 1,06, når de skal søge optagelse på danske videregå-         Tel. 3392 9700
ende uddannelser, og vil ministeren i modsat fald begrunde den eksisterende poli-
tik på området?                                                                       www.ufm.dk

Svar:                                                                                 CVR-nr. 1680 5408

Danmark anvender en fast praksis for omregning af karakterer for ansøgere med         Ref.-nr.
en europæisk gymnasial eksamen, herunder den europæiske studentereksamen              436257
(European Baccalaureate), til den danske 7-trins-skala, så ansøgerne kan komme
i betragtning til en studieplads på lige vilkår med ansøgere med en dansk ad-
gangsgivende eksamen.

Den danske omregningsmetode har til formål at sikre, at det ikke påvirker ansø-
gernes chancer for optagelse, om de har en dansk, international eller udenlandsk
adgangsgivende eksamen.

Omregningen tager udgangspunkt i fordelinger af karaktergennemsnit for de dan-
ske gymnasiale uddannelser og for det land eller den internationale eksamen,
hvor ansøgernes eksamen er taget. Konkret omregnes de enkelte karaktergen-
nemsnit fra en europæisk eksamen til det karaktergennemsnit, som har den tilsva-
rende statistiske rangering (percentil) i fordelingen af de danske karaktergennem-
snit. F.eks. omregnes medianen for karaktergennemsnit i et andet EU/EØS-land til
medianen af karaktergennemsnit i Danmark, og 90-percentilen (det gennemsnit,
som præcis 90 pct. af studenterne med en given eksamen, har et lavere gennem-
snit end) for karaktergennemsnit for den europæiske eksamen til 90-percentilen
for danske karaktergennemsnit.

Metoden understøtter derfor, at relativt lige gode præstationer i de forskellige sy-
stemer stilles lige i optagelsen.

                                                                                      Side 1/2
Når nogle danske studenter får justeret deres eksamensgennemsnit med 1,03
eller 1,06 i forbindelse med ansøgning om optagelse på en videregående uddan-
nelse, skyldes det, at de har taget henholdsvis et eller to ekstra A-niveaufag på
deres gymnasiale uddannelse, i forhold til hvad uddannelsen kræver. Bonussen er
en integreret del af de danske gymnasiale uddannelser og tager udgangspunkt i
den konkrete, ekstra belastning for eleverne her.
For at sikre ligestilling af ansøgere med en europæisk eksamen, omregnes deres
karaktergennemsnit til danske karaktergennemsnit inklusive bonus A.
En ansøger med det højeste gennemsnit i en europæisk studentereksamen får
derved eksempelvis omregnet sit karaktergennemsnitsnit til 12,7 (det maksimale
karaktergennemsnit efter den danske karakterskala inklusive bonus A) fremfor
12,0 (det maksimale karaktergennemsnit efter den danske skala uden bonus A).
Dette uanset om eleven har taget ekstra fag på højt niveau.
Metoden ligestiller derved ansøgere med relativt lige gode præstationer i de to
systemer.
Med venlig hilsen
Christina Egelund

                                                                                                                                                Side 2/2
