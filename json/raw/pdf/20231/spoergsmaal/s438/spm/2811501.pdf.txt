                                         Det Udenrigspolitiske Nævn, Erhvervsudvalget, Udenrigsudvalget 2023-24
                                                                                                                                Offentligt

Spørgsmål nr. S 438
§ 20-spørgsmål til skriftlig besvarelse

Til:         Erhvervsministeren
Dato:        16. januar 2024
Stillet af:  Trine Pertou Mach (EL)
OMTRYKT:     (Ændret adressat den 17. januar 2024)

Finder ministeren det rimeligt, at det nordjyske firma MyDefence kan
eksportere droneudstyr til Israels militær, uden at denne eksport er underlagt
danske myndigheders eksportkontrol?
(Spm. nr. S 438).

Begrundelse
Der henvises til artiklen »Dansk virksomhed leverer udstyr til Israels militær
under krigen i Gaza« i Information den 16. januar 2024, hvor lektor Peter
Viggo Jakobsen, Forsvarsakademiet, om de israelske styrker konstaterer, at
»et effektivt taktisk droneforsvar udgør en force multiplier, som øger deres
militære kapacitet betragteligt«, og hvor droneeksperten David Hambling
siger, at »udstyret fra MyDefence vil give det israelske militær en fantastisk
fordel på slagmarken, fordi de bliver i stand til at operere langt mere effektivt
under operationer, end de ville kunne uden den her type udstyr, der kan
spore og jamme droner«.

Svaret bedes sendt elektronisk til spørgeren på trine.mach@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

Kopi til udenrigsministeren.                                                       Side 1 | 1
