Folketingets Lovsekretariat  Europaudvalget, Miljø- og Fødevareudvalget 2023-24
Christiansborg                                                                          Offentligt
1240 København K
                                            J.nr. 2023 - 8241
                                            Den 29. november 2023

Hermed sendes besvarelse af spørgsmål nr. S 253, som medlem af Folketinget Carl Valentin (SF)
har stillet til ministeren for fødevarer, landbrug og fiskeri den 23. november 2023.

Spørgsmål nr. S 253 fra medlem af Folketinget Carl Valentin (SF)
”Hvordan mener ministeren, at det vil påvirke Danmarks omdømme som grøn frontløber, at rege-
ringen nu afskaffer Det Økologiske Spisemærke, som en række andre EU-lande er i gang med at
kopiere og indføre i deres egen version, og som var medvirkende til, at Danmark i 2018 modtog
FN’s Future Policy Award i sølv for den danske økologipolitik?”

Svar
Der er ganske mange initiativer, der understøtter en positiv udvikling for økologien i Danmark.
Med landbrugsaftalen blev det besluttet, at der skal udarbejdes en strategi for økologi, der kan un-
derstøtte en fordobling af det økologiske areal, forbrug og eksport. Jeg forventer, at strategien snart
bliver offentliggjort.

Derudover understøttes økologien b.la. gennem de ca. 3,6 mia. kr. der er afsat til økologisk areal-
støtte frem mod 2030. Der er også afsat 675 mio. kr. til Fonden for Plantebaserede Fødevarer frem
mod 2030, hvoraf det skal tilstræbes, at mindst halvdelen af fondens midler øremærkes til plante-
baserede økologiske fødevarer. Hertil kommer, at der via Fonden for Økologisk Landbrug er afsat
54 mio. kr. i perioden 2021-24 til økologisk omlægning af professionelle køkkener.

Det vurderes at Det Økologiske Spisemærke i dag samlet set har en begrænset effekt på afsætningen
af økologiske varer i hoteller, restauranter og cafeer, som udgør over halvdelen af omsætningen i
foodservice sektoren. Der er en række barrierer for anvendelse af Spisemærket. En undersøgelse
fra Aarhus Universitet fra 2020 viser blandt andet, at forbrugere ofte prioriterer smag, dyrevelfærd,
pris og geografisk oprindelse over økologi. Dette, kombineret med en generel prisbevidsthed hos
forbrugerne, udgør en hindring for anvendelsen af Spisemærket i den private sektor.

Endeligt kan professionelle køkkener fortsat vise deres økologiske engagement ved at fremhæve
deres økologi-procent. Man skal blot sikre sig, at man dokumenterer de økologiske indkøb korrekt.

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
Jacob Jensen

              / ．．．．．．．．．．．．．．．
                                Peter Hallenberg

                                                  2
