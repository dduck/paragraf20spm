                                                             Udvalget for Landdistrikter og Øer 2023-24
                                                                                                          Offentligt

Folketingets Lovsekretariat (lov@ft.dk)
andreas.karlsen@ft.dk

Minister for landdistrikter Louise Schack Elholm svar på MF Andreas Karlsens      Telefon 3392 3390
(KF) spørgsmål af 17. november (Spørgsmål S 235).                                 e-post km@km.dk

Spørgsmål S 235:                                                                  Akt nr.: 348886

”Er ministeren enig i, at det i sidste ende bør være kommunalbestyrelsen i        Dette akt nr. bedes oplyst ved
Ringsted, der afgør, hvor en eller flere energiparker og vedvarende energian-     henvendelse til Kirkeministeriet
læg i Ringsted Kommune skal placeres?”
                                                                                  Dato: 22. november 2023
Svar:

Jeg er helt enig i, at kommunerne er og fortsat skal være den primære plan-
myndighed i Danmark. Det gælder også i forhold til planlægningen for vedva-
rende energianlæg. Det sikrer, at det er lokale behov og ønsker, der er styrende
for den fysiske planlægning, også for vedvarende energi. Jeg har ikke en ambi-
tion om, at staten skal overtrumfe lokaldemokratiet ved at udpege arealer til
energiparker uden kommunal opbakning.

Af samme grund har regeringen med udspillet ’Klimahandling – Sammen om
mere grøn energi fra sol og vind på land’ lagt afgørende vægt på, at udpegningen
af arealer til energiparker vil ske på baggrund af en omfattende kommunedia-
log. I dialogen skal det afklares, hvilke løsninger, kommunerne kan se for sig –
bl.a. hvordan staten bedst kan understøtte realiseringen af energiparkerne.

Et bredt folketingsflertal ønsker en firedobling af Danmarks produktion af ved-
varende energi på land frem mod 2030. Det er en ambitiøs og krævende op-
gave, som kræver at kommunerne udvider antallet af vindmøller og solceller i
de kommende år.

Louise Schack Elholm

                                         / Hans Peter Olsen
