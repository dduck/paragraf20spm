                  Udlændinge- og Integrationsudvalget 2023-24
                                                                   Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Brigitte Klintskov Jerkel (KF) har den 15. december 2023 stil-     20. december 2023
let følgende spørgsmål nr. S 368 til udlændinge- og integrationsministeren, som
hermed besvares.                                                                         Udlændinge- og
                                                                                         Integrationsministeriet
Spørgsmål S 368:
                                                                                         Indfødsret
Hvad er ministerens holdning til at arbejde for en model, der kan sikre, at statsløse,   Slotsholmsgade 10
der er vurderet til fare for landets sikkerhed, ikke kan få dansk statsborgerskab, som   1216 København K
det tidligere er blevet aftalt, og agter ministeren at undersøge, om dybt kriminelle
statsløse kan udelukkes fra retten til indfødsret?                                       Tel.      6198 4000

Svar:                                                                                    Mail      uim@uim.dk

1. Jeg kan indledningsvist oplyse, at ansøgere, der er født statsløse i Danmark – i      Web       www.uim.dk
overensstemmelse med FN’s konvention af 1961 om begrænsning af statsløshed
(statsløsekonventionen) – kan optages på et lovforslag om indfødsrets meddelelse         CVR-nr. 36977191
uden at opfylde de almindelige betingelser for naturalisation. Det er dog bl.a. en
betingelse for optagelse på et lovforslag, at ansøgeren ikke er fundet skyldig i nogen   Sags nr.  2023 - 19618
forbrydelse mod statens sikkerhed eller er blevet idømt fængselsstraf på 5 år eller      Akt-id    2554797
derover for en strafbar handling. Jeg kan i den forbindelse henvise til § 26 i cirku-
læreskrivelse nr. 9461 af 17. juni 2021 om naturalisation.

I forlængelse heraf kan jeg oplyse, at Udlændinge- og Integrationsministeriet – ef-
ter dialog med UNHCR – i 2018 introducerede en ny procedure for behandlingen af
ansøgninger om dansk indfødsret ved naturalisation fra ansøgere omfattet af stats-
løsekonventionen, som af Politiets Efterretningstjeneste (PET) vurderes at kunne
være til fare for landets sikkerhed, eller som er sigtet eller tiltalt for forbrydelser
mod landets sikkerhed eller for en forbrydelse, der kan medføre en fængselsstraf
på 5 år eller derover. Ændringen betyder, at ministeriet i dette tilfælde vil udsætte
behandlingen af en sådan ansøgning om dansk indfødsret. Hvis udsættelsen bety-
der, at ansøgningen efter en konkret vurdering ikke vil kunne behandles inden for
en rimelig tidsfrist, vil ministeriet forelægge sagen for Folketingets Indfødsretsud-
valg uden indstilling, men med en redegørelse for de relevante konventionsmæs-
sige forpligtelser.

Det vil herefter være op til udvalget at afgøre, om der skal træffes afgørelse i sagen,
eller om sagen fortsat bør udsættes med henblik på afklaring af ansøgerens forhold.

Side 1/2
2. Som jeg har oplyst til Folketinget ved flere lejligheder, har Udlændinge- og Inte-
grationsministeriet iværksat en undersøgelse af muligheden for at justere den
ovennævnte tilgang, således at sagsbehandlingen af en ansøgning i øvrigt kan ud-
sættes i de tilfælde, hvor en person er under efterforskning for en forbrydelse, der
kan medføre en fængselsstraf på fem år eller derover og/eller som er under efter-
forskning for forbrydelser mod landets sikkerhed. Ministeriet er på den baggrund i
dialog med UNHCR med henblik på at få UNHCR’s tilkendegivelse af, om en udvi-
delse af ordningen vil være i overensstemmelse med statsløsekonventionen.

Som jeg også tidligere har oplyst til Folketinget, vil jeg orientere Folketinget om ud-
faldet af drøftelserne med UNHCR, når disse er tilendebragt.

Der pågår således allerede et arbejde med at undersøge muligheden for – inden for
statsløsekonventionens rammer – i højere omfang end i dag at udsætte sagsbe-
handlingen i ansøgninger fra ansøgere omfattet af statsløsekonventionen i tilfælde,
hvor disse er under efterforskning for at have begået alvorlig kriminalitet.

3. Som det også fremgår af regeringsgrundlaget Ansvar for Danmark, vil regeringen
arbejde for at styrke det regelbaserede internationale samfund og derfor fastholde
Danmarks medlemskab af de internationale konventioner. Konventionerne er det
bedste grundlag for at skabe en bedre verdensorden, hvor hvert enkelt individ og
mindre lande også har rettigheder. Som et lille land har Danmark derfor også en
selvstændig national interesse i, at det regelbaserede internationale samfund fun-
gerer.

4. Det følger som nævnt ovenfor af statsløsekonventionen, at strafbare forhold kan
føre til, at en udlænding, der er omfattet af statsløsekonventionen, ikke kan blive
optaget på et lovforslag om indfødsrets meddelelse, hvis der er tale om, at den
pågældende er fundet skyldig i nogen forbrydelse mod statens sikkerhed eller er
blevet idømt fængselsstraf på 5 år eller derover for en strafbar handling.

En afskæring af statsløse udlændinge fra at blive optaget på lovforslag om indføds-
rets meddelelse på grund af andre strafbare forhold, f.eks. en fængselsstraf på un-
der 5 år, vil således ikke være i overensstemmelse med statsløsekonventionen.

Det er efter min opfattelse ikke udtryk for en ansvarlig politik, hvis Danmark aktivt
handler i strid med de internationale forpligtelser, som vi har tilsluttet os. Det for-
venter jeg også grundlæggende, at flertallet af Folketingets partier er enig med mig
i.

Kaare Dybvad Bek

                  /
                                          Christine V. Johansen

Side 2/2
