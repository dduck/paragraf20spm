                                                                                        Retsudvalget 2023-24
                                                                                                         Offentligt

Folketinget                                                                   Dato:     6. oktober 2023
Lovsekretariatet                                                              Kontor:   Politikontoret
Christiansborg                                                                Sagsbeh:  Poul Stampe Berggreen
1240 København K                                                              Sagsnr.:  2023-06730
DK Danmark                                                                    Dok.:     3002955

Besvarelse af spørgsmål nr. S 28 fra medlem af Folketinget Betina
Kastbjerg (DD)

Hermed sendes besvarelse af spørgsmål nr. S 28, som medlem af Folketinget
Betina Kastbjerg (DD) har stillet til justitsministeren den 3. oktober 2023.

Peter Hummelgaard

                   /
                                          Maria Carlsson

                                                                              Side 1/2
Spørgsmål nr. S 28 fra medlem af Folketinget Betina Kastbjerg (DD):
       ”Idet ministeren i sin besvarelse af spørgsmål nr. 1259 (alm. del)
       fra Folketingets Retsudvalg af 29. september 2023 oplyser, at
       han har De Samvirkende Købmænds foreslåede »10-punktsplan
       mod færre butikstyverier« med i sine videre overvejelser om,
       hvordan vi kan sætte ind over for butikstyveri, vil ministeren så
       uddybe, hvilke videre overvejelser ministeren gør sig, og vil
       ministeren herudover kommentere, om vi kan forvente at se
       handling fra regeringen inden nytår for at komme det stigende
       antal anmeldte butikstyverier til livs?

Svar:
Som det fremgår af min besvarelse af 29. september 2023 af spørgsmål nr.
1259 (Alm. del) fra Folketingets Retsudvalg, gør det indtryk på mig, at
antallet af anmeldte butikstyverier er steget markant det seneste år.
Butikstyveri er til stor gene og skaber utryghed for butiksejere, ansatte og
kunder. Derfor bør vi fra politisk side løbende overveje, hvordan vi kan
styrke indsatsen og dermed få vendt udviklingen.
Som det også fremgår af besvarelsen, har De Samvirkende Købmænd
præsenteret mig for deres ”10-punktsplan mod færre butikstyverier”, som
Justitsministeriet her i efteråret er i færd med at se nærmere på.

                                                                                                                                               Side 2/2
