                  Uddannelses- og Forskningsudvalget 2023-24
                                                                   Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Søren Egge Rasmussen og Ludvig Goldschmidt (EL) har                14. februar 2024
den 7. februar 2024 stillet følgende spørgsmål nr. S 524 til uddannelses- og forsk-
ningsministeren, som hermed besvares.                                                    Uddannelses- og
                                                                                         Forskningsministeriet
Spørgsmål S 524:
Hvad mener ministeren om, at Landbrug & Fødevarer gennem deres forsknings-               Børsgade 4
enhed SEGES modtager offentlig forskningsstøtte i lyset af, at vicedirektør fra          Postboks 2135
Landbrug & Fødevarer, Thor Gunnar Kofoed, kalder professor Stiig Markager for            1015 København K
»sindsforvirret« og sår tvivl om den forskning, der flere gange har påvist, at iltsvind  Tel. 3392 9700
i de indre farvande primært forårsages af kvælstofudledninger fra landbruget?
                                                                                         www.ufm.dk
Begrundelse
Der henvises til artiklen »Efter voldsomme protester i Bruxelles: Landbrugsspids         CVR-nr. 1680 5408
advarer danske landmænd mod at gribe til vold« på altinget.dk den 2. februar
2024.                                                                                    Ref.-nr.
                                                                                         462437
Svar:
SEGES Innovation P/S er en privat, uafhængig, almennyttig, non-profit forsknings-
og videnformidlingsorganisation. Det fremgår af hjemmesiden, at organisationen
blev stiftet som følge af overførsel af aktiviteter fra Landbrug & Fødevarer-
koncernen pr. 1. januar 2022 for at understrege, at selskabets forskning, innovati-
on og formidling skal foregå uafhængigt at særinteresser, herunder erhvervspoliti-
ske interesser.

SEGES har som en privat forskningsorganisation mulighed for at søge om støtte
til forsknings- og udviklingsprojekter fra offentlige fonde og programmer på lige fod
med andre aktører. Tildeling af støtte til konkrete projekter sker efter ansøgning i
åben konkurrence og på baggrund af en faglig kvalitetsmæssig vurdering ud fra de
bedømmelseskriterier, som de enkelte fonde og programmer har fastsat.

Jeg noterer mig, at SEGES har fastlagt ”Principper for god videnskabelig praksis i
SEGES Innovation P/S”, som bl.a. skal sikre, at SEGES’ forsknings- og udvik-
lingsaktiviteter til enhver tid overholder den gældende udgave af “Den danske
kodeks for integritet i forskning”, som de danske universiteter og offentlige fonde
også har tilsluttet sig.

I forhold til udtalelsen fra Landbrug & Fødevarers viceformand har både miljømini-
steren og fødevareministeren taget klart afstand fra udtalelsen. Det er jeg enig i.

                                                                                         Side 1/2
Jeg noterer mig desuden, at viceformanden har givet en uforbeholden undskyld-
ning.
Med venlig hilsen
Christina Egelund

                                                                                                                                                Side 2/2
