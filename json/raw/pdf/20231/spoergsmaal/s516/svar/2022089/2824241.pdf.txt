Folketingets Lovsekretariat                                                        Miljø- og Fødevareudvalget 2023-24
Christiansborg                                                                                                          Offentligt
1240 København K
                                                                               J.nr. 2024 - 1673
                                                                               Den 9. februar 2024

Miljøministerens besvarelse af spørgsmål nr. S 516 stillet den 7. februar 2024 af Søren Egge
Rasmussen (EL).

Spørgsmål nr. S 516
”Mener ministeren fortsat, at Landbrug & Fødevarer hører hjemme i den grønne trepart, som skal
indlede forhandlingerne om CO2-afgift på landbruget, efter at ministeren har udtalt, at
organisationens uberettigede anklager mod miljøvidenskaben og professor Stiig Markager »giver
mindelser om, da tobaksindustrien bekæmpede forskningen i tobaks sundhedsskadelige
effekter«?

Der henvises til artiklen »Landbrugsorganisations ageren minder Heunicke
om tobaksindustrien« på kristeligt-dagblad.dk den 4. februar 2024.”

Svar
Den grønne trepart skal understøtte dialog, samtænkning og økonomisk bæredygtig omstilling af
fødevareerhvervet i Danmark. Trepartens hovedelement er at finde bredt funderede og
langsigtede løsninger på landbrugssektorens klima- og naturudfordringer og komme med
anbefalinger til, hvordan vi i Danmark bedst forvalter vores areal, natur og
drikkevandsressourcer.

Her mener jeg, at Landbrug & Fødevarer kan bidrage med relevante input og viden i de drøftelser
og løsninger, som treparten skal se på og finde frem til.

Magnus Heunicke              /  Morten Pedersen

Miljøministeriet • Frederiksholms Kanal 26 • 1220 København K
Tlf. 38 14 21 42 • CVR 12854358 • EAN 5798000862005 • mim@mim.dk • www.mim.dk
