                                                                                Børne- og Undervisningsudvalget 2023-24
                                                                                                                            Offentligt

Folketingets Lovsekretariat                                                     Ministeren
Christiansborg
                                                                                Frederiksholms Kanal 21
Medlem af Folketinget Mette Thiesen (DF) har den 1. februar 2024 stillet        1220 København K
spørgsmål nr. S 494, som hermed besvares.                                       Tlf. nr.: 33 92 50 00
                                                                                E-mail: uvm@uvm.dk
Spørgsmål nr. S 494:                                                            www.uvm.dk
Hvad er ministerens holdning til, at Dansk Folkepartis Ungdom er blevet         CVR-nr.: 20453044
forsøgt udelukket fra et debatmøde i forbindelse med skolevalget på Ka-
rensmindeskolen i Støvring og er blevet forhindret i at distribuere for-        12. februar 2024
eningens valgmateriale på yderligere seks skoler, og mener ministeren, at       Sagsnr.: 24/04660
valghandlingen i forbindelse med skolevalget i lyset heraf er foregået på
en demokratisk forsvarlig facon?

Svar:
Demokrati er kendetegnet ved, at meninger kan brydes, og at man respek-
terer og lytter til alle, der giver deres mening til kende. Også selvom man
er uenige i synspunkterne. Skolerne har et stort ansvar for at uddanne og
danne vores børn og unge som aktive demokratiske medborgere. Det føl-
ger af folkeskolens formålsparagraf.

Undervisning i forbindelse med Skolevalg handler bl.a. om, at eleverne
præsenteres for materiale, der repræsenterer forskellige politiske partiers
standpunkter og mærkesager. Så længe undervisningen lever op til folke-
skolens formål, er der ikke noget, der hindrer, at elever i folkeskolen præ-
senteres for synspunkter og materialer, der kan opleves som kontroversi-
elle.

Valgmateriale, der uddeles til eleverne i forbindelse med Skolevalg, kan
betragtes som undervisningsmidler. Ligesom andre undervisningsmidler
vil disse valgmaterialer være underlagt de rammer, som kommunalbesty-
relsen og skolebestyrelsen har fastlagt. Jeg henviser til besvarelsen af S 487
for uddybning heraf.
Jeg kan oplyse, at jeg har fulgt med i Skolevalget, men jeg kender ikke til
detaljerne omkring de situationer, som spørgeren henviser til. Jeg mener
det er lokalt på den enkelte skole, at den type problematikker håndteres
bedst.
Hvis en skole overvejer at gribe ind over for ytringer, der fremsættes i
undervisningsmidler fx i forbindelse med Skolevalg, er det afgørende, at
man på skolen gør sig grundige overvejelser, inden man griber ind.
Man skal foretage en afvejning af på den ene side hensynene bag et ønske
om at gribe ind – fx elevernes trivsel og skolens ordensregler – og på den
anden side hensynet til gennemførelse af en god undervisningen i demo-
krati og medborgerskab, som Skolevalget er en del af.
Det kan til tider være nogle svære vurderinger, for demokrati er svært ind-
imellem. I sidste ende er det skolebestyrelsen og skolelederen på den en-
kelte skole, der har ansvaret for at lave denne vurdering. Og det har jeg
tillid til, at de kan forvalte.

                                Med venlig hilsen
                                 Mattias Tesfaye

                                                                                                                    2
