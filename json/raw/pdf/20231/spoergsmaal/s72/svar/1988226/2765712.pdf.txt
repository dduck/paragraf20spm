                                                                              Børne- og Undervisningsudvalget 2023-24
                                                                                                                          Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Helene Liliendahl Brydensholt (ALT) har den 11.         1220 København K
oktober 2023 stillet spørgsmål nr. S 72, som hermed besvares.                 Tlf. nr.: 33 92 50 00
                                                                              E-mail: uvm@uvm.dk
Spørgsmål nr. S 72:                                                           www.uvm.dk
Når ministeren i sit fokus på at ville forbedre folkeskolen ønsker mere ro    CVR-nr.: 20453044
i klasserne, er ministeren så bekendt med den sammenhæng, at for lidt og
for utilstrækkelig voksenkontakt i vores daginstitutioner fører til det, man  13. oktober 2023
kalder jævnalderorientering, hvor børnene grundet denne mangel på vok-        Sagsnr.: 23/18311
senkontakt i deres tidlige år ikke har lært at regulere gennem voksne og
derfor heller ikke ser på den voksne som en autoritet eller et trygt menne-
ske, man kan gå til, når noget er svært, og at en lov om minimumnorme-
ringer på institutionsniveau i børnehøjde kunne forebygge denne jævnal-
derorientering og dermed fremme ro i børnene og i klassen?

Svar:
Efter dagtilbudslovens § 3 a har kommunalbestyrelsen ansvar for dagtil-
buddene, herunder for at sikre at dagtilbuddene efterlever de krav, der føl-
ger af loven. Det indebærer bl.a., at dagtilbuddene skal fremme børnenes
trivsel, læring, udvikling og dannelse gennem trygge og pædagogiske læ-
ringsmiljøer. Det handler bl.a. om, at det pædagogiske læringsmiljø skal
understøtte samspil og tilknytning mellem børn og det pædagogiske per-
sonale og børn imellem, og at læringsmiljøet skal være præget af omsorg,
tryghed og nysgerrighed, så alle børn udvikler engagement, livsduelighed,
gåpåmod og kompetencer til deltagelse i fællesskaber. Det er den enkelte
kommune og dagtilbud, der inden for rammerne af lovgivningen beslutter,
hvordan det pædagogiske arbejde med at fremme børnenes trivsel, læring,
udvikling og dannelse skal tilrettelægges.

Med virkning fra den 1. januar 2024 bliver der indført lovkrav om mini-
mumsnormeringer i daginstitutioner, som bl.a. indebærer, at kommunal-
bestyrelsen skal sikre en normering i kommunale, selvejende og udlicite-
rede daginstitutioner og puljeordninger, så der minimum er 1 pædagogisk
personale pr. 3 børn i alderssvarende daginstitutioner til 0-2 årige
børn og 1 pædagogisk personale pr. 6 børn i alderssvarende daginstitutio-
ner til 3-årige børn indtil skolestart opgjort som et årligt gennemsnit i kom-
munen.
I relation hertil har kommunerne fået midler til indfasning af minimums-
normeringer, som er blevet udmøntet til kommunerne årligt siden 2020
med henblik på, at kommunerne gradvist har kunne forbedre sine norme-
ringer frem mod, at loven om minimumsnormeringer i daginstitutioner
træder i kraft den 1. januar 2024.
Indførelse af lovkrav om minimumsnormering på institutionsniveau vil
fjerne kommunernes handlerum for lokale prioriteringer, hvor jeg bl.a. kan
være bekymret for, at et sådant krav vil spænde ben for kommunernes
arbejde med børn i udsatte positioner og muligheden for fx at beslutte en
bedre normering i en daginstitution med mange børn i udsatte positioner.

                                Med venlig hilsen
                                 Mattias Tesfaye

                                                                                                                    2
