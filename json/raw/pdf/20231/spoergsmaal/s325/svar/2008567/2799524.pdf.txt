                  Uddannelses- og Forskningsudvalget 2023-24
                                                                   Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Lotte Rod (RV) har den 7. december 2023 stillet følgende         14. december 2023
spørgsmål nr. S 325 til uddannelses- og forskningsministeren, som hermed besva-
res.                                                                                   Uddannelses- og
                                                                                       Forskningsministeriet
Spørgsmål S 325:
                                                                                       Børsgade 4
Hvad er ministerens holdning til at udvide loftet på de engelsksprogede studie-        Postboks 2135
pladser med 130 flere studerende på Erhvervsakademi SydVest?                           1015 København K
                                                                                       Tel. 3392 9700
Svar:
                                                                                       www.ufm.dk
Jeg ser gerne, at der kommer flere internationale studerende inden for de områ-
der, hvor danske virksomheder efterspørger arbejdskraft. Det gælder i Sydvestjyl-      CVR-nr. 1680 5408
land såvel som andre steder i landet. Internationale studerende kan således være
en god mulighed for danske virksomheder til at rekruttere veluddannet arbejds-         Ref.-nr.
kraft, som er svær at finde inden for landets grænser og kan bidrage til at holde      446198
hånden under lokale uddannelsesmiljøer.

Det skal dog ske på en måde, så gældende politiske aftaler respekteres. Det
gjorde vi med Aftale om rammerne for Reform af universitetsuddannelserne i Dan-
mark, hvor universiteterne fik mulighed for at oprette 1.100 engelsksprogede stu-
diepladser hvert år i perioden 2024-2028 og 2.500 engelsksprogede studiepladser
årligt fra 2029.

Når det kommer til de erhvervs- og professionsrettede uddannelser, mener jeg, vi
fremadrettet er nødt til at gentænke mulighederne for flere internationale stude-
rende.

Derfor finder jeg det relevant at se på, hvordan nye modeller for internationale stu-
derende kan se ud på forskellige uddannelsesområder, og hvor behovet er størst.
Med universitetsaftalen har vi åbnet for flere engelsksprogede erhvervskandidater
på universiteterne, hvor de studerende arbejder parallelt og derfor ikke modtager
SU. Det, mener jeg, er en model, der er relevant at undersøge, om også kan fun-
gere, når vi taler om eksempelvis diplomingeniører, kortere it-uddannelser og kor-
tere økonomiuddannelser.

                                                                                       Side 1/2
Med venlig hilsen
Christina Egelund

                                                                                                                                                Side 2/2
