                                                                                        Beskæftigelsesudvalget 2023-24
                                                                                                                       Offentligt

Folketingets Lovsekretariat                                                             Beskæftigelsesministeriet
lov@ft.dk                                                                               Holmens Kanal 20
                                                                                        1060 København K
Victoria Velasquez (EL)
Victoria.Velasquez@ft.dk                                                                T +45 72 20 50 00
                                                                                        E bm@bm.dk
Folketingsmedlem Victoria Velasquez (EL) har den 14. december 2023 stillet føl-         www.bm.dk
gende spørgsmål nr. S 363, som hermed besvares.
                                                                                        CVR 10172748
Spørgsmål nr. S 363:
”Mener ministeren, at det er problematisk, at kommunen tilbyder eksempelvis             J.nr. 2023 - 8723
ukrainske flygtninge som gratis arbejdskraft (virksomhedspraktik), når de sagtens       21. december 2023
ville kunne bestride et arbejde på ordinære vilkår og til en ordinær løn, forstår mi-
nisteren, at flere føler sig udnyttet og hvad agter ministeren at gøre ved det?”

Svar:
Det glæder mig, at kommunerne har haft stor succes med at få ukrainere i job. 79
pct. af de fordrevne fra Ukraine, der står til rådighed for arbejdsmarkedet, var i ar-
bejde i november 2023. For nogle ledige kan virksomhedspraktik være et skridt på
vejen til det ordinære arbejdsmarked. Det gælder fx også for nogle af de fordrevne
fra Ukraine, som kom til Danmark uden netværk eller tilknytning til det danske ar-
bejdsmarked. Her kan virksomhedspraktik være en hjælp til at opbygge et netværk
og komme tættere på arbejdsmarkedet. Jeg glæder mig over, at mange ukrainere –
bl.a. ved hjælp af virksomhedspraktik – er kommet i job.

Jeg mener, at virksomhedspraktik skal bruges på ordentlig vis og efter formålet
med ordningen. Derfor er der forskellige regler, der skal bidrage til at modvirke, at
ordningen udnyttes uhensigtsmæssigt, så ordinær arbejdskraft fortrænges. Der gæl-
der bl.a. et krav om, at der skal være et rimeligt forhold mellem, hvor mange ledige
der er i virksomhedspraktik i forhold til antallet af ordinært ansatte i virksomheden.
Desuden er der et krav om, at det skal være vurderingen i det enkelte jobcenter, at
den ledige ikke umiddelbart kan få det givne job på ordinære vilkår.

I 2020 blev formålet med virksomhedspraktik justeret, for bl.a. at skærpe fokus på
formålet om at opnå ordinær ansættelse på en arbejdsplads. Derudover har Beskæf-
tigelsesminisiteriet i 2022 udarbejdet en ny vejledning til kommunerne, og Styrel-
sen for Arbejdsmarked og Rekruttering følger løbende kommunernes brug af virk-
somhedspraktik.
Venlig hilsen
Ane Halsboe-Jørgensen
Beskæftigelsesminister

                                                                                                   2
