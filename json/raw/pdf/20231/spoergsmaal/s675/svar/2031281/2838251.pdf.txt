                                                                                                                            Kulturudvalget 2023-24
                                                                                                                                               Offentligt

                                                                                                                       Kulturministeren

Folketingets Lovsekretariat                                                                                            Kulturministeriet
Christiansborg                                                                                                         Nybrogade 2
1240 København K                                                                                                       1203 København K

                                                                                                                       Tlf  : 33 92 33 70

                                                                                                                       E-mail : kum@kum.dk

                                                                                                                       Web : www.kum.dk

                                                                                                       14. marts 2024

Folketingsmedlem Mikkel Bjørn (DF) har 5. marts 2024 stillet mig følgende spørgsmål
nr. 675, som jeg hermed besvarer.

Spørgsmål:

Mener ministeren, at det kan retfærdiggøres, at DR, som er finansieret af
skatteyderne, kan tilbyde lønninger til nyansatte journalister, der overgår det,
de fleste private medier kan matche for selv erfarne journalister, i en tid, hvor
private medier, som f.eks. Jysk-Fynske Medier og Berlingske, gennemgår
gentagne fyringsrunder og kæmper med økonomiske udfordringer, forstærket
af faldende annonceindtægter og konkurrence fra internationale platforme
som Facebook, og hvilken vurdering har ministeren af de forskelle i
ansættelsesvilkår mellem statsfinansierede og private medieinstitutioner, og
hvordan påvirker dette landskabet for journalistik og medieindustrien i
Danmark?

Svar:

Jeg kan oplyse, at det følger af lov om radio- og fjernsynsvirksomhed mv. § 15, st. 7, at
DR ikke er omfattet af de statslige regler, for så vidt angår personale- og overenskomst-
vilkår.

Af § 17 og § 18 i samme lov fremgår, at DR’s bestyrelse er DR’s øverste ledelse, og at
DR’s generaldirektør har det daglige programansvar og varetager den daglige admini-
strative og økonomiske ledelse af DR.

Ansættelsesforhold i DR er, ifølge loven altså et anliggende for DR’s generaldirektør og
DR’s bestyrelse, og ikke et anliggende for mig som kulturminister. Jeg har således hel-
ler ikke kendskab til, hvilke ansættelsesvilkår, herunder hvilken løn, DR tilbyder nyan-
satte journalister.

Vilkårene for de private medier i Danmark er imidlertid et centralt anliggende for mig
som kulturminister, og jeg er enig i analysen af de udfordringer, som de private medier
står over for i dag. Derfor har jeg sammen med kredsen af partier bag medieaftalen
2023-2026 styrket vilkårene for medier i Danmark, der i særlig grad er ramt af konkur-

                                                                                                                       Dok. nr. 155992
rencen fra tech-giganterne. Blandt andet har vi gennemført en omfordeling af medie-
støtte til de lokale og de regionale medier, og vi har målrettet støtte til de lokale ugeavi-
ser. Med disse tiltag er det hensigten at sikre, at der er kvalitetsjournalistik tilgængelig
i hele landet.
Med venlig hilsen
Jakob Engel-Schmidt

                                                                               Side 2
