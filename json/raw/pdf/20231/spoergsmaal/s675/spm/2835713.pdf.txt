                                                                                   Kulturudvalget 2023-24
                                                                                                      Offentligt

Spørgsmål nr. S 675
§ 20-spørgsmål til skriftlig besvarelse

Til:         Kulturministeren
Dato:        8. marts 2024
Stillet af:  Mikkel Bjørn (DF)

Mener ministeren, at det kan retfærdiggøres, at DR, som er finansieret af
skatteyderne, kan tilbyde lønninger til nyansatte journalister, der overgår det,
de fleste private medier kan matche for selv erfarne journalister, i en tid, hvor
private medier, som f.eks. Jysk-Fynske Medier og Berlingske, gennemgår
gentagne fyringsrunder og kæmper med økonomiske udfordringer, forstærket
af faldende annonceindtægter og konkurrence fra internationale platforme
som Facebook, og hvilken vurdering har ministeren af de forskelle i
ansættelsesvilkår mellem statsfinansierede og private medieinstitutioner, og
hvordan påvirker dette landskabet for journalistik og medieindustrien i
Danmark?
(Spm. nr. S 675).

Begrundelse
Der henvises til artiklen »Lønfesten fortsætter på DR: Menige nyansatte
journalister tjener nu 630.000 kroner om året« bragt den 5. marts på
journalista.dk.

Svaret bedes sendt elektronisk til spørgeren på mikkel.bjorn@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                   Side 1 | 1
