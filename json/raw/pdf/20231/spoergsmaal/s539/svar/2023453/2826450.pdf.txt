                                                                                         Retsudvalget 2023-24
                                                                                                          Offentligt

Folketinget                                                                    Dato:     20. februar 2024
Lovsekretariatet                                                               Kontor:   Sikkerhedskontor I
Christiansborg                                                                 Sagsbeh:  Jeppe Haugaard Vandtved
1240 København K                                                               Sagsnr.:  2024-02279
DK Danmark                                                                     Dok.:     3162119

Besvarelse af spørgsmål nr. S 539 fra medlem af Folketinget Zenia
Stampe (RV):

Hermed sendes besvarelse af spørgsmål nr. S 539, som medlem af Folketin-
get Zenia Stampe (RV) har stillet til justitsministeren den 12. februar 2024.

Peter Hummelgaard

                   /
                                 Louise Degn Brammer

                                                                               Slotsholmsgade 10
                                                                               1216 København K.
                                                                               T +45 7226 8400
                                                                               www.justitsministeriet.dk
                                                                               jm@jm.dk

                                                                               Side 1/3
Spørgsmål nr. S 539 fra medlem af Folketinget S Zenia Stampe (RV):

       ”Hvordan forholder ministeren sig til at flytte behandlingen af
       digitale hadforbrydelser fra de lokale politikredse til National
       enhed for Særlig Kriminalitet (NSK), så der kan skabes den nød-
       vendige ekspertise til f.eks. at afsløre anonyme profiler, og så
       området generelt kan opprioriteres?”

Svar:

1. Alle borgere skal føle sig trygge i Danmark. Det gælder uanset seksualitet,
kønsidentitet, hudfarve, tro eller handicap. Regeringen og myndighederne
har derfor et vedblivende fokus på, hvordan vi kan forbedre indsatsen på
hadforbrydelsesområdet, herunder i anmeldelsessituationen, så flere hadfor-
brydelser anmeldes, og mørketallet nedbringes.

Politiets og anklagemyndighedens indsats over for ofre for hadforbrydelser
blev styrket med flerårsaftalen om politiets og anklagemyndighedens øko-
nomi for 2021-2023. Styrkelsen er bl.a. sket ved bedre og mere oplysning
om, hvornår en forbrydelse almindeligvis må anses for at være en hadfor-
brydelse, gennem udarbejdelse af informationsmateriale rettet mod ofre for
hadforbrydelser samt organisationer mv., der rådgiver ofre for hadforbry-
delser. Materialet ligger tilgængeligt på både Rigspolitiets og anklagemyn-
dighedens hjemmeside.

Herudover er politiets efteruddannelse i hadforbrydelser blevet styrket med
henblik på at forbedre politikredsenes håndtering af ofre for hadforbrydelser
i bl.a. anmeldelsessituationen og styrke den samlede viden om hadforbry-
delser i politikredsene. Uddannelsen skal desuden medvirke til at sikre, at
flere hadforbrydelser identificeres og registreres korrekt, således at der op-
nås et bedre datagrundlag på området. Samtidig har også anklagere, der be-
skæftiger sig med hadforbrydelser, fået mere viden om emnet.

2. Som led i udmøntningen af flerårsaftalen blev National enhed for Særlig
Kriminalitet (NSK) etableret den 1. januar 2022. NSK er en landsdækkende
specialenhed i dansk politi, der håndterer de mest komplekse og alvorlige
sager om økonomisk kriminalitet, organiseret kriminalitet og cyberkrimina-
litet. NSK understøtter desuden dansk politi med specialiseret ekspertise in-
den for blandt andet kriminalteknik, it-efterforskning, analyser og efterret-
ninger. De komplekse kriminalitetsområder, hvor NSK ofte vil have ansvar
for sagerne, kan være inden for eksempelvis organiseret hvidvask, organi-

                                                                                                                                               Side 2/3
seret skatteunddragelse, svindel, bandekriminalitet samt organiseret narko-
tikakriminalitet og våbensmugling.
3. Med finansloven for 2024 er initiativerne i flerårsaftalen blevet videreført
i 2024. Jeg deltager gerne løbende i en dialog om tiltag på hadforbrydelses-
området og er i den forbindelse altid interesseret i at modtage gode forslag
til, hvordan indsatsen kan forbedres. Det ligger dog uden for rammerne af
besvarelsen af dette spørgsmål at indhente bidrag fra relevante myndighe-
der, herunder Rigspolitiet og NSK, jf. Folketingets Forretningsorden § 20,
stk. 2, jf. stk. 1.

                                                                                                                                               Side 3/3
