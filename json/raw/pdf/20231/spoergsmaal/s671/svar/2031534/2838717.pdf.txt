Folketingets Lovsekretariat                               Ældreudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Pia Kjærsgaard (DF) har d. 7. marts 2023 stillet føl-
2024 - 2115  gende spørgsmål nr. S 671 til ældreministeren, som hermed besvares.

Doknr.       Spørgsmål nr. S 671:
837304       Er det ministerens holdning, at ældrepleje og sundhedspolitik skal adskilles i
             henhold til regeringens ældreudspil?
Dato
15-03-2024   Svar:
             Jeg vil indledningsvist gerne understrege, at ældre- og sundhedsområdet na-
             turligvis er tæt forbundne. Det gælder ikke mindst i praksis ude i kommunerne,
             hvor det i høj grad er de samme personalegrupper, herunder bl.a. social- og
             sundhedsassistenter- og hjælpere og sygeplejersker m.v., som løser opgaver
             på ældre- og sundhedsområdet.

             Udarbejdelsen af en ny ældrelov er bl.a. en understregning af, at aldring og al-
             derdom ikke betragtes som et specialiseret område, men derimod som et al-
             ment område. De borgere, som på grund af f.eks. opstået sygdom, har behov
             for sundhedsfaglige indsatser, vil fortsat være omfattet af bestemmelserne
             herom i sundhedslovgivningen.

             Når det er sagt, så vil der med indførelsen af helhedspleje og en ny borgernær
             visitationsmodel i form af rummelige pleje- og omsorgsforløb netop ske en til-
             nærmelse af logikkerne i sundhedslovgivningen, hvor medarbejderne tæt på
             borgeren skal have mere ansvar i forhold til den praktiske og faglige tilrettelæg-
             gelse af hjælpen, så der opnås mere kontinuitet og sammenhængende forløb
             for den ældre.

             Med venlig hilsen
             Mette Kierkgaard
             Ældreminister

                             1
