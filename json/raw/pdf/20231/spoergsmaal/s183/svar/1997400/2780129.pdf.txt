                                                                                           Beskæftigelsesudvalget 2023-24
                                                                                                                          Offentligt

Folketingets Lovsekretariat                                                                Beskæftigelsesministeriet
lov@ft.dk                                                                                  Holmens Kanal 20
                                                                                           1060 København K
Marlene Harpsøe
marlene.harpsoe@ft.dk                                                                      T +45 72 20 50 00
                                                                                           E bm@bm.dk
Folketingsmedlem Marlene Harpsøe (DD) har den 8. november 2023 stillet føl-                www.bm.dk
gende spørgsmål nr. S 183, som hermed besvares.
                                                                                           CVR 10172748
Spørgsmål nr. S 183:
”Hvad er ministerens holdning til, at flere pensionister søger mod værestederne i          J.nr. 2023 - 7521
København for at få mad?”                                                                  14. november 2023

Der henvises til artiklen »Væresteder i København oplever flere pensionister, der
ikke selv har råd til mad« på tv2.dk den 30. oktober 2023.

Svar:

De seneste års inflation og høje priser har påvirket mange danske familier. Det gæl-
der ikke mindst de pensionister, der økonomisk er dårligst stillet og som derfor har
sværest ved at få pengene til at slå til.

I regeringen har vi løbende haft fokus på at yde målrettet hjælp til de grupper, der
har været hårdest ramt. Således har vi givet en ekstra økonomisk håndsrækning til
de pensionister, der har mindst at gøre godt med. Vi har ad to omgange givet en
skattefri ekstra økonomisk støtte på 5.000 kr. til de folkepensionister, der er beretti-
get til den supplerende pensionsydelse (ældrecheck), senest i maj 2023. Vi har gi-
vet et skattefrit engangsbeløb på 2.000 kr. til personer på bl.a. førtids-, senior- og
tidlig pension, der blev udbetalt i januar 2023.

Nu tager vi skridtet videre med forslaget om en permanent forhøjelse af ældre-
checken. I regeringens udspil om grøn luftfart foreslår vi at forhøje ældrechecken
med 4.800 kr. årligt fra 2025. Jeg tror på, at det kommer til at gøre en forskel for de
knap 300.000 folkepensionister, der har små formuer og lave indkomster.

Endelig er det centralt at nævne, at regeringen, sammen med et bredt flertal blandt
Folketingets partier, har fjernet nogle af de økonomiske barrierer for at seniorer
kan bevare tilknytningen til arbejdsmarkedet. Det gælder afskaffelse af ægtefælle-
modregning for folke-, senior- og førtidspensionister og afskaffelse af modregnin-
gen for det, man selv tjener ved siden af folkepensionens grundbeløb og pensions-
tillæg. Det bidrager til, at de pensionister, der har lysten og helbredet til det, med ro
i maven kan tage en ekstra tørn på arbejdsmarkedet som supplement til deres folke-
pension.
Venlig hilsen
Ane Halsboe-Jørgensen
Beskæftigelsesminister

                                                                                                   2
