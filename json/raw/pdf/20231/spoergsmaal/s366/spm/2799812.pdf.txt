                                                                               Sundhedsudvalget 2023-24
                                                                                                       Offentligt

Spørgsmål nr. S 366
§ 20-spørgsmål til skriftlig besvarelse

Til:         Indenrigs- og sundhedsministeren
Dato:        14. december 2023
Stillet af:  Nikoline Erbs Hillers-Bendtsen (ALT)

Vil ministeren redegøre for, hvordan videns- og erfaringsindsamlingen af ME
(myalgisk encephalomyelitis) kommer til at foregå, herunder om relevante
aktører som ME-foreningen vil få indflydelse på valget af ekstern leverandør
og på udformningen af kommissoriet for leverandørens arbejde, som skal
udmønte anbefalinger for udredning og behandling af ME?
(Spm. nr. S 366).

Begrundelse
Der er afsat 1,5 mio. kr. i 2024 til en analyse af ME/CFS (myalgisk
encephalomyelitis/kronisk træthedssyndrom), hvor der skal indhentes viden
og erfaringer, som kan bidrage til at styrke udrednings- og behandlingstilbud
til ME-syge i Danmark og i den forbindelse ønskes der svar på proceduren
for en sådan undersøgelse.

Svaret bedes sendt elektronisk til spørgeren på nikoline.hillers-
bendtsen@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                               Side 1 | 1
