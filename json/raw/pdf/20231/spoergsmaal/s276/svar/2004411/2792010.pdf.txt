Folketingets Lovsekretariat  Klima-, Energi- og Forsyningsudvalget 2023-24
Christiansborg                                                                  Offentligt
1240 København K
                                            Ministeren
                                            Dato
                                            1. december 2023
                                            J nr. 2023 - 5869

Folketingsmedlem Mona Juul (KF) har d. 28. november stillet mig følgende spørgs-
mål S 276, som jeg hermed skal besvare.

Spørgsmål nr. S 276.:
"Hvad mener ministeren om, at elhandelsselskaber rentefrit har beholdt elkunders
penge?"

Begrundelse
Der henvises til artiklen »Kunder i elselskab følte sig snydt. Nu er afgørelsen fal-
det« bragt den 3. november 2023 på Jyllands-Postens hjemmeside.

Svar
Elkunder skal selvfølgelig have deres tilgodehavender udbetalt, og der er klare reg-
ler for, hvordan elhandelsvirksomheder skal håndtere dette.

Jeg kan oplyse, at det følger direkte af elforsyningsloven, at for meget betalt acon-
tobeløb skal tilbageføres til forbrugeren samtidig med årsafregningen eller slutaf-
regningen. Det følger nærmere af elleveringsbekendtgørelsen, at elkunder skal
modtage en slutafregning fra elhandelsvirksomheden senest 6 uger efter, at skift af
elhandelsvirksomhed har fundet sted i datahubben, eller fra tidspunktet for leve-
ringsophør på den fraflyttede adresse i forbindelse med flytning.

En elkunde har således et retskrav på at få en endelig opgørelse senest seks uger        Klima-, Energi- og
efter, at et leverandørskift har fundet sted. I givet fald skal kunden få tilbagebetalt  Forsyningsministeriet
eventuelle tilgodehavender uden at skulle anmode elhandelsvirksomheden herom.
                                                                                         Holmens Kanal 20
Elkunder, som har krav på tilbagebetaling af tilgodehavende, vil kunne få prøvet         1060 København K
deres krav, herunder eventuelt krav på rente af tilgodehavendet, ved Ankenævnet
på Energiområdet, som er den kompetente klageinstans.                                    T: +45 3392 2800
                                                                                         E: kefm@kefm.dk

                                                                                         www.kefm.dk
                                                                                                        Side 1/2
Med venlig hilsen
Lars Aagaard

                                                                                                                                                                Side 2/2
