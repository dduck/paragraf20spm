                                    Det Udenrigspolitiske Nævn, Udenrigsudvalget 2023-24
                                                                                                  Offentligt

Udenrigsministeriet                 Asiatisk Plads 2
                                    DK-1448 København K
Folketingets Lovsekretariat         Telefon +45 33 92 00 00
                                    Telefax +45 32 54 05 33
                                    E-mail: um@um.dk
                                    http://www.um.dk

Bilag  Sag/ID Nr.            Enhed  Dato

       23/26409              JTFM   28.   november
                                    2023

       Svar på § 20-spørgsmål nr. S 256 stillet den 23.
       november 2023 af Sascha Faxe (ALT) til
       udenrigsministeren.

       Spørgsmål
       Mener ministeren, at det er vigtigt, at Den Internationale
       Straffedomstol (ICC) efterforsker mulige krigsforbrydelser og
       forbrydelser mod menneskeheden i forhold til begge sider af
       Israel-Palæstina-konflikten, og vil regeringen politisk såvel
       som økonomisk støtte ICC’s arbejde i den forbindelse og
       dermed også arbejde for at styrke den internationale
       regelbaserede orden samt respekt for folkeretten og
       universelle menneskerettigheder?
       Svar
       Der verserer allerede en undersøgelse ved Den Internationale
       Straffedomstol (ICC) af eventuelle forbrydelser begået på
       palæstinensisk territorium fra og med den 13. juni 2014. Den
                                          2

10. oktober 2023 tilkendegav ICC’s chefanklager, Karim Khan,
at dette mandat fortsat er gældende, og efter
omstændighederne omfatter eventuelle forbrydelser omfattet
af Rom-statutten, som er begået af begge sider i den
nuværende kontekst, herunder også Hamas’ terrorangreb den
7. oktober 2023 i Israel.

Danmark er som bekendt en fast støtte af ICC, der er en
uafhængig, international domstol, som yder et vigtigt bidrag til
det internationale regelbaserede samfund. Danmark yder et
årligt økonomisk bidrag til ICC, og planlægger yderligere at
støtte ICC med et ekstraordinært økonomisk bidrag i 2023. ICC
indsamler i øjeblikket information til brug for den videre
efterforskningen af situationen i Palæstina. ICC-anklageren er
en uafhængig instans, der udøver sin efterforskning i henhold
til ICC Statuttens bestemmelser. Regeringen afventer ICC’s
efterforskning.

                              Med venlig hilsen

                          Lars Løkke Rasmussen
