                                                                            Miljø- og Fødevareudvalget 2023-24
                                                                                (Omtryk - 29-02-2024 - Omtrykt)
                                                                                                                Offentligt

Spørgsmål nr. S 627
§ 20-spørgsmål til skriftlig besvarelse

Til:         Miljøministeren
Dato:        26. februar 2024
Stillet af:  Carl Valentin (SF)
OMTRYK:      (ændret adressat, den 29. februar 2024).

Mener ministeren, i et dyreetisk perspektiv, at det er hensigtsmæssigt, at
nyfortolkningen af Artsfredningsbekendtgørelsen forhindrer, at syge og
nødstedte pindsvin hjælpes?
(Spm. nr. S 627).

Begrundelse
Nyfortolkningen af Artsfredningsbekendtgørelsens kapitel 7, § 30, som
omtaler pleje af tilskadekommet vildt eller nødstedt yngel, vil ifølge
Pindsvinevennerne i Danmark, Pindsvinehospitalet Gentofte og Dansk
Pindsvinepleje og Beskyttelse få den konsekvens, at plejestationer ikke
længere må pleje syge og på anden vis nødstedte pindsvin.

Svaret bedes sendt elektronisk til spørgeren på Carl.Valentin@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

Kopi sendt til ministeren for fødevarer, landbrug og fiskeri
