                                  Finansudvalget, Sundhedsudvalget 2023-24
                                                                                 Offentligt

Spørgsmål nr. S 290
§ 20 – spørgsmål til mundtlig besvarelse den 6. december 2023

Til:         Finansministeren
Dato:        1. december 2023
Stillet af:  Pelle Dragsted (EL)

Mener ministeren, at det er ansvarlig velfærdspolitik SVM-regeringen står
for, når sygehuse i Region Nord aktuelt er nødsaget til at nedlægge 229
stillinger som konsekvens af en underfinansieret økonomiaftale fra maj
måned og en netop indgået finanslovsaftale, der ikke imødekommer de
massive udfordringer sundhedsvæsenet står i bl.a. med personalemangel,
samtidig med at regeringen i stedet har valgt at prioritere skattelettelser til de
danskere, der i forvejen har så rigeligt?
(Spm. nr. S 290).

Begrundelse
Velfærden og sundhedsvæsenet især er i krise. Alt for mange patienter
oplever lange ventetider, der er alvorlige problemer på bl.a. kræftområdet,
arbejdspresset på medarbejdere er meget stort, og for en lang række
specialer og afdelinger mangler der medarbejdere.

På Folketingets formands vegne
Lovsekretariatet

                                                                                    Side 1 | 1
