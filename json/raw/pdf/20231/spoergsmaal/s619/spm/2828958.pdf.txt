                                                                                    Sundhedsudvalget 2023-24
                                                                                                            Offentligt

Spørgsmål nr. S 619
§ 20 – spørgsmål til mundtlig besvarelse den 28. februar 2024

Til:         Indenrigs- og sundhedsministeren
Dato:        23. februar 2024
Stillet af:  Runa Friis Hansen (EL)

Mener ministeren, at de overslagsberegninger, som Nordentoft, Kjellberg
m.fl. lavede for mere end 2 år siden over behovet for investeringer i
psykiatrien, er tilstrækkelige midler til at sikre, at der rettes op på den
stedmoderlige behandling, psykiatrien har fået gennem en årrække?
(Spm. nr. S 619).

Begrundelse
Medtages midler til psykiatrien tilbage fra finansloven for 2019, vil der frem til
2030 være tale om et løft på 4,3 mia. kr. til psykiatrien. Det svarer næsten til
det beløb, Merete Nordentoft og Jakob Kjellberg m.fl. i 2022 lavede et
overslag på som niveauet for de nødvendige investeringer i psykiatrien for at
implementere det roste faglige oplæg til en 10-årsplan for psykiatrien. En
central del af den overslagsberegning, nemlig anlægsmidler for 3,5 mia. kr.,
er dog udeladt i de midler, der er afsat til at løfte psykiatrien. Kjellberg har
selv understreget, at deres tal ikke ”eksakte beregninger, men en
overslagsberegning”. Der henvises til artiklen ”En 10-årsplan for psykiatrien
kan fås for mindst 4,5 milliarder” fra Sundhedsmonitor den 22. august 2022.

På Folketingets formands vegne
Lovsekretariatet

                                                                                    Side 1 | 1
