                                                                                                                              Kulturudvalget 2023-24
                                                                                                                                                 Offentligt

                                                                                                                         Kulturministeren

Folketingets Lovsekretariat                                                                                              Kulturministeriet
Christiansborg                                                                                                           Nybrogade 2
1240 København K                                                                                                         1203 København K

                                                                                                                         Tlf  : 33 92 33 70

                                                                                                                         E-mail : kum@kum.dk

                                                                                                                         Web : www.kum.dk

                                                                                                          9. april 2024

Folketingsmedlem Charlotte Broman Mølbæk (SF) har 3. april 2024 stillet mig følgende
spørgsmål nr. S 764, som jeg hermed besvarer.

Spørgsmål:

Hvad mener ministeren om den markante stigning af AI-genereret indhold, hvor f.eks.
Europol vurderer, at AI-genereret indhold kan udgøre op til 90 pct. af online indhold i
2026?

Begrundelse:

Der henvises til Europols report »Facing reality? Law enforcement and the challenge of
deepfakes« fra januar 2024.

Svar:

Jeg mener, at brugen af kunstig intelligens til generering af indhold har potentialer,
f.eks. som redskab til ordblinde, men også at det afstedkommer en række risici. I be-
grundelsen for spørgsmålet henviser spørgeren til Europols rapport om bl.a. udfordrin-
gerne med deepfakes. Derfor læser jeg også spørgsmålet relateret hertil.

Jeg er som mange andre bekymret over, at generativ kunstig intelligens ofte er så let at
misbruge, at man med ganske få klik kan lave falske billeder, videoer og lyde, som er så
gode, at selv eksperter har vanskeligt ved at vurdere ægtheden af dem. I de forkerte
hænder kan det bidrage til øget splittelse, svigtende tillid til demokratiske institutioner
og mistillid til den information, vi modtager. Det skal vi tage alvorligt.

Derfor bakker regeringen også op om tech-ekspertgruppens anbefalinger om tech-gigan-
ters udvikling og anvendelse af kunstig intelligens, som blev præsenteret d. 29. februar
2024. F.eks. at tech-giganter bør deklarere indhold genereret af kunstig intelligens
mhp. at sikre informationstroværdighed på deres platforme.

Med venlig hilsen

Jakob Engel-Schmidt

                                                                                                                         Dok. nr. 160236
