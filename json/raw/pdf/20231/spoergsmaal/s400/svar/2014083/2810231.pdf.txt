                                                                                Børne- og Undervisningsudvalget 2023-24
                                                                                                                            Offentligt

Folketingets Lovsekretariat                                                     Ministeren
Christiansborg
                                                                                Frederiksholms Kanal 21
Medlem af Folketinget Helene Liliendahl Brydensholt (ALT) har den 5.            1220 København K
januar 2024 stillet spørgsmål nr. S 400, som hermed besvares.                   Tlf. nr.: 33 92 50 00
                                                                                E-mail: uvm@uvm.dk
Spørgsmål nr. S 400:                                                            www.uvm.dk
Mener ministeren, at det er acceptabelt, at 60 pct. af de adspurgte medar-      CVR-nr.: 20453044
bejdere ifølge Bureau 2000’s undersøgelse af daginstitutioner 2022 ikke
mener, at de kan give børnene den omsorg, de har brug for?                      15. januar 2024
                                                                                Sagsnr.: 24/00542
Svar:
At skabe en god start på livet for vores børn er en af vores vigtigste opga-
ver i velfærdssamfundet, og derfor er det helt centralt, at alle børn i danske
dagtilbud hver dag møder ind til en tryg og stimulerende hverdag, hvor de
bliver mødt af omsorg fra det pædagogiske personale.

Derfor skal vi tage resultaterne fra Bureau 2000’s undersøgelse alvorligt. I
undersøgelsen svarer 60 pct. af de adspurgte medarbejdere, at de dagligt
eller flere gange om ugen oplever situationer, hvor de ikke kan give bør-
nene den omsorg, som de gerne ville.

Det er kommunerne, der har ansvaret for dagtilbuddene. Kommunerne
fører tilsyn med dagtilbuddene, og reglerne for kommunernes tilsyn er for
nyligt blevet skærpet. Kommunernes tilsyn har bl.a. til formål at sikre, at
dagtilbuddene efterlever de krav, der følger af dagtilbudsloven. Det inde-
bærer bl.a., at dagtilbuddene skal etablere trygge pædagogiske læringsmil-
jøer, hvor børn mødes med omsorg, og som understøtter børnenes trivsel,
læring, udvikling og dannelse. Det er vigtigt, at de enkelte kommuner lø-
bende forholder sig til, om kommunens dagtilbud har en tilstrækkelig kva-
litet, om kommunens tilsyn med dagtilbuddene er tilstrækkeligt til at op-
dage og understøtte de steder, hvor kvaliteten ikke er god nok, og at kom-
munen, hvor det er nødvendigt, løbende understøtter dagtilbuddenes kva-
litetsudvikling.
Regeringen har derudover igangsat en række tiltag med henblik på at for-
bedre kvaliteten af danske dagtilbud.
Lovkravet om minimumsnormeringer trådte i kraft 1. januar 2024 og om-
rådet tilføres i den forbindelse ca. 1,6 mia. kr. årligt fra 2024 og frem til
mere pædagogisk personale i daginstitutionerne. Kommunerne har derud-
over modtaget et årligt beløb stigende til ca. 1,3 mia. kr. i 2023 til indfas-
ning af minimumsnormeringer i daginstitutionerne.
Hertil blev der afsat 350 mio. kr. årligt i 2023 og frem til mere pædagogisk
personale i daginstitutioner med mange børn i udsatte positioner.
Regeringen har endvidere afsat ca. 200 mio. kr. årligt fra 2024 til 2030 til
at opkvalificere pædagogisk personale i dagtilbud. Med puljen understøtter
regeringen et bredt løft af kompetencerne blandt det pædagogiske perso-
nale i både daginstitutioner og dagpleje. Puljen muliggør blandt andet, at
flere erfarne pædagogmedhjælpere kan uddanne sig til pædagogisk assi-
stent eller meritpædagog, mens de fortsat er ansat i daginstitutionen.
Regeringen har endvidere indgået en historisk trepartsaftale med arbejds-
markedets parter, hvor der bl.a. prioriteres ca. 1,6 mia. kr. i 2026 og frem
til at forbedre rekrutterings- og fastholdelsessituationen blandt pædagoger
på børneområdet og socialpædagoger. Regeringen er desuden i gang med
at se på, hvordan pædagoguddannelsen kan styrkes med henblik at til-
trække flere studerende og styrke det faglige niveau.
Regeringen og kommunerne har således et fælles ansvar for at sikre kvali-
teten af vores dagtilbud.

                                Med venlig hilsen

                                 Mattias Tesfaye

                                                                                                                    2
