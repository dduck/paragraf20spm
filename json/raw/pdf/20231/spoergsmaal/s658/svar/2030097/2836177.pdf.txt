                                                                             Børne- og Undervisningsudvalget 2023-24
                                                                                                                         Offentligt

Folketingets Lovsekretariat
Christiansborg

Medlem af Folketinget Lotte Rod (RV) har den 5. marts 2024 stillet           Børne- og Undervisningsministeriet
spørgsmål nr. S 658, som hermed besvares.
                                                                             11. marts 2024
Spørgsmål nr. S 658:
Hvad er ministerens holdning til, at Danske Gymnasier ikke mener, at         Sagsnr.: 24/08131
ekspertgruppen, jf. svaret på spørgsmål nr. S 599, 2023-24, er tilstræk-
kelig til en modernisering af undervisning og eksamensformer?

Svar:
Kunstig intelligens og digitale værktøjer som fx chatbotter har betyd-
ning for både prøver og undervisning, så jeg kan godt forstå, at Danske
Gymnasier ønsker, at der bliver set på konsekvenserne for begge dele.

Derfor indgår det også i kommissoriet for ekspertgruppen om Chat-
GPT og andre digitale hjælpemidler, at ekspertgruppen skal se på både
ChatGPT og andre digitale hjælpemidlers konsekvenser for prøver i
folkeskolen, på ungdomsuddannelser samt voksenuddannelser samt de
afledte konsekvenser for undervisningen.

Jeg har noteret mig, at ekspertgruppen er kommet med foreløbige an-
befalinger, hvor det bl.a. anbefales, at skoler og institutioner sætter fo-
kus på lærernes viden om digital teknologi, samt at skoler og institutio-
ner inddrager viden om kunstig intelligens og digitale hjælpemidler i
undervisningen og ved fælles arrangementer med eleverne. Jeg ser frem
til at læse ekspertgruppens endelige anbefalinger, som offentliggøres i
løbet af foråret.

Jeg kan oplyse, at der via Styrelsen for It og Læring pågår en dialog med
en kreds af repræsentanter fra skoler og lederforeninger i selvejesekto-
ren, herunder fra gymnasier, om databeskyttelse, som et led i den Na-
tionale Cyber- og Informationssikkerhedsstrategi.

Styrelsen for Undervisning og Kvalitet har endvidere igangsat et ar-
bejde bl.a. med at indsamle viden og afklare justering af læreplaner i
forhold til, hvordan og hvornår kunstig intelligens og digitale værktøjer
kan og ikke kan anvendes meningsfuldt i undervisningen.

Styrelsen for Undervisning og Kvalitet har desuden allerede iværksat
forsøg, der kan bidrage ift. dagsordenen om meningsfuld anvendelse af
kunstig intelligens. Styrelsen har bl.a. iværksat et forsøg i spansk begyn-
dersprog A på stx, med to ny prøveformer, der kan understøtte sikker
prøveafvikling. Desuden har styrelsen iværksat et lukket digitalt tekst-
felt til nogle af folkeskolens prøver, som betyder, at eleverne ikke læn-
gere kan bruge skriveprogrammernes stave- og grammatikkontrol. Er-
faringerne herfra kan også bruges i forhold til de gymnasiale prøver.

                              Med venlig hilsen

                                Mattias Tesfaye
