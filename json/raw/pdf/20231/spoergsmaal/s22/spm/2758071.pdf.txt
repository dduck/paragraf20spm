                                                  Børne- og Undervisningsudvalget 2023-24
                                                                                              Offentligt

Spørgsmål nr. S 22
§ 20-spørgsmål til skriftlig besvarelse

Til:         Børne- og undervisningsministeren
Dato:        3. oktober 2023
Stillet af:  Helene Liliendahl Brydensholt (ALT)

Vil ministeren sikre, at der udarbejdes en alment anvendelig formel for
beregning af normeringer, som kan bruges af alle kommuner og af de private
daginstitutioner?
(Spm. nr. S 22).

Begrundelse
Fra den 1. januar 2024 skal private vuggestuer og børnehaver på
institutionsniveau leve op til mindst den gennemsnitlige normering for de
kommunale og selvejende daginstitutioner i kommunen. For at normeringen i
private daginstitutioner skal kunne beregnes på samme måde som den
beregningsmåde, man har anvendt til de kommunale og selvejende
daginstitutioner, er det nødvendigt for de private daginstitutioner at have et
brugbart og transparent redskab, som sikrer, at sammenligningen bliver reel
og på samme beregningsgrundlag.

Svaret bedes sendt elektronisk til spørgeren på helene.brydensholt@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
