Folketingets Lovsekretariat                               Socialudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Lotte Rod (RV) har d. 8. december 2023 stillet følgende
2023 - 9328  spørgsmål nr. S 332 til social- og boligministeren, som hermed besvares.

Doknr.       Spørgsmål nr. S 332:
794707       Hvad er ministerens holdning til, at de fattigste familier i Danmark har næsten
             4.000 kr. mindre om måneden og derfor ifølge Red Barnet er endnu mere pres-
Dato         sede her i julen end normalt? (Spm. nr. S 332).
18-12-2023
             Begrundelse
             Der henvises til artiklen »En børnefamilie har næsten 4000 kroner mindre om
             måneden, viser nye tal« af 4. december 2023 på TV2.dk og Johanne Schmidt-
             Nielsens opslag på Instagram den 7. december 2023.

             Svar:
             Regeringen er meget optaget af at hjælpe udsatte børnefamilier, særligt her i
             juletiden.

             For nogle er julen hjerternes fest, og for andre er julen grund til uendelig mange
             bekymringer og stress. Derfor er jeg også meget glad for, at regeringen har be-
             sluttet at forhøje julehjælpen ved at give ekstra 10 mio. kr. til civilsamfundsor-
             ganisationer, som uddeler julehjælp til udsatte familier, så familierne kan få del
             i de nu 15 mio. kr. Det kommer oveni den inflationshjælp, som vi tidligere på
             året udmøntede bl.a. til børnefamilierne.

             Derudover mener jeg, at det bedste vi kan gøre for børnene i disse familier, er
             at hjælpe deres forældre i arbejde. Børn skal opleve, at deres forældre står op
             om morgenen og bidrager til samfundet. Der er i øjeblikket gode muligheder for
             at finde et arbejde, da beskæftigelsen er høj og ledigheden lav. Ser man på ud-
             viklingen over de seneste fem år, så er af antallet af børn med en forælder i
             kontanthjælpssystemet faldet med 42 pct. Den udvikling finder jeg enormt posi-
             tiv.

             Med venlig hilsen
             Pernille Rosenkrantz-Theil
             Social- og boligminister

                             1
