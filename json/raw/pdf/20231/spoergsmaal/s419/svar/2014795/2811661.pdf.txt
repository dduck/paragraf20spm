                  Udlændinge- og Integrationsudvalget 2023-24
                                                                   Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Brigitte Klintskov Jerkel (KF) har den 10. januar 2024 stillet      17. januar 2024
følgende spørgsmål nr. S 419 til udlændinge- og integrationsministeren, som her-
med besvares.                                                                             Udlændinge- og
                                                                                          Integrationsministeriet
Spørgsmål S 419:
                                                                                          Slotsholmsgade 10
Hvilke foranstaltninger mener ministeren, at Danmark bør implementere, set i lyset        1216 København K
af at vi i øjeblikket ser de højeste migrationstal ved EU´s ydre grænser siden flygt-
ningekrisen, og hvilke tanker gør ministeren sig i forhold til, hvordan Danmark und-      Tel.      6198 4000
går en flygtningekrise, som vi så i årene omkring 2015?
                                                                                          Mail      uim@uim.dk
Begrundelse
Der henvises til Udlændinge- og Integrationsministeriets pressemeddelelse om              Web       www.uim.dk
samme emne.
                                                                                          CVR-nr. 36977191
Svar:
Regeringen er meget opmærksom på det stigende migrationspres ved EU’s ydre                Sags nr.  2024 - 736
grænser. Samtidig står vi i en situation, hvor asyltilstrømningen til Danmark fortsat     Akt-id    2578150
er på et meget lavt niveau. I 2023 blev der således registreret ca. 2.500 ansøgninger
om asyl i Danmark. Til sammenligning viser de foreløbige tal, at der alene i de første
ti måneder af 2023 blev indgivet ca. 956.000 asylansøgninger i EU+ (EU, Norge og
Schweiz).

Jeg er overbevist om, at dette skyldes, at regeringen fører en stram, ansvarlig og
konsekvent udlændingepolitik. En af grundpillerne heri er en velfungerende hjem-
rejsepolitik, der betyder, at udlændinge, der får afslag på asyl, eller af andre årsager
ikke har lovligt ophold i Danmark, hurtigst muligt forlader landet – om nødvendigt
med tvang.

Regeringen følger som nævnt situationen i Europa tæt og er inden for rammerne af
Danmarks internationale forpligtelser klar til at tage de nødvendige redskaber i
brug, hvis vi måtte opleve en væsentlig eller pludselig migrationstilstrømning til
Danmark.

Folketinget har i kølvandet på migrantkrisen i 2015 vedtaget en række lovgivnings-
mæssige initiativer, der giver myndighederne en række redskaber til håndtering af

Side 1/2
massetilstrømning af flygtninge og migranter til Danmark. Det drejer sig bl.a. om,
at politiet i ganske særlige tilfælde kan meddele forbud mod bus-, tog- og færgedrift
over danske landegrænser og en udvidet adgang til at frihedsberøve asylansøgere
ved ulovlig indrejse. I 2017 vedtog Folketinget som den mest vidtgående handle-
mulighed den såkaldte nødbremse, som gør det muligt at afvise asylansøgere ved
indrejse fra et land omfattet af Dublinforordningen. Nødbremsen har ikke tidligere
været anvendt, og den er forbeholdt de helt ekstraordinære situationer.

Herudover arbejder regeringen for en skærpet indsats i regi af EU-samarbejdet for
at sikre kontrol med EU’s ydre grænse og at reducere antallet af irregulære migran-
ter, der krydser grænsen ulovligt for at komme til EU. Danmark bidrager fx hvert år
aktivt til Det Europæiske Agentur for Grænse- og Kystbevogtning (Frontex) med
personel- og kapacitetsbidrag (patruljefartøjer, fly mv.). Danmark bidrager ligeledes
til kapacitetsopbygning af migrations- og asylforvaltning i lande langs de centrale
irregulære migrationsruter.

Endelig arbejder regeringen inden for rammerne af retsforbeholdet aktivt for et nyt
europæisk asylsystem, hvor hovedformålet er at bekæmpe den irregulære migra-
tion. EU’s nye migrations- og asylpagt er et skridt i den rigtige retning, som vil med-
føre en styrket sikkerhed ved de ydre grænser, blandet andet gennem screening,
ny obligatorisk grænseprocedure og bedre registrering af asylansøgere og irregu-
lære migranter.

Det er dog regeringens klare overbevisning, at der ud over de nuværende indsatser
er behov for at udforske nye veje og tænke ud af boksen for at forebygge og adres-
sere den irregulære migration. Det er derfor fortsat regeringens ambition at finde
nye løsninger i samarbejde med EU og de øvrige medlemsstater.

Kaare Dybvad Bek

                  /
                                             Eydbjørn Djurhuus

Side 2/2
