                                                                                          Sundhedsudvalget 2023-24

                                                                                          Slotsholmsgade 10-12  Offentligt
                                                                                          DK-1216 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 07-03-2024
                                                                                          Enhed: Sundhedsøkonomi og Analyse
                                                                                          Sagsbeh: jsan
                                                                                          Sagsnr.:2024 - 3365
                                                                                          Dok. nr.: 119731

Medlem af Folketinget Mette Thiesen (DF) har den 29. februar 2024 stillet følgende
spørgsmål nr. S 648 til indenrigs- og sundhedsministeren, som hermed besvares.

Spørgsmål S 648:
” Vil ministeren konkretisere sin egen holdning til, om at beboersammensætningen
på den enkelte institution i sundhedsvæsenet bør have indflydelse på, hvilke højtider
der fejres de pågældende steder, som spurgt om i spørgsmål nr. S 560, og samtidig
redegøre for, hvorfor ministeren i spørgsmål S 560, henviser til svar på spørgsmål S
556, hvori svaret ikke fremgår?”

Svar:
Min konkrete holdning til spørgsmålet fremgår af svar på spørgsmål nr. S 556, hvilket
er indsat nedenfor:

”I Danmark har vi den arbejdsdeling, at det på den ene side er Folketinget og
regeringens ansvar at stå for de overordnede rammer for sundhedsvæsenet, herunder
for regionernes og det øvrige sundhedsvæsens økonomi, mens det på den anden side
er de enkelte regioners ansvar at prioritere de konkrete ressourcer.

Det er således også op til de enkelte regioner at beslutte eller udstikke retningslinjer
for, hvorvidt og eventuelt hvordan religiøse, kulturelle eller lignende helligdage og
højtider mv. fejres.”

Jeg kan desuden henvise til besvarelsen af § 20 spørgsmål nr. S 561.

                                          Med venlig hilsen

                                            Sophie Løhde
