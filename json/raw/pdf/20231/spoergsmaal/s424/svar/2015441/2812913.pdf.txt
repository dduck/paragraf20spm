                                                                                         Retsudvalget 2023-24
                                                                                                          Offentligt

Folketinget                                                                    Dato:     19. januar 2024
Lovsekretariatet                                                               Kontor:
Christiansborg                                                                 Sagsbeh:  Forvaltningsretskontoret
1240 København K
DK Danmark                                                                     Sagsnr.:  Christina        Seeneha
                                                                               Dok.:
                                                                                         Henriksen

                                                                                         2024-00576

                                                                                         3121045

Besvarelse af spørgsmål nr. S 424 fra medlem af Folketinget Mai
Mercado (KF):

Hermed sendes besvarelse af spørgsmål nr. S 424, som medlem af
Folketinget Mai Mercado (KF) har stillet til justitsministeren den 11. januar
2024.

Peter Hummelgaard

                   /
                                         Mette Johansen

                                                                               Slotsholmsgade 10
                                                                               1216 København K.
                                                                               T +45 7226 8400
                                                                               www.justitsministeriet.dk
                                                                               jm@jm.dk

                                                                               Side 1/2
Spørgsmål nr. S 424 fra medlem af Folketinget Mai Mercado (KF):

       ”Hvad er ministerens holdning til, at lovforslaget om beskyttelse
       af offentligt ansatte i aktindsigtssager ikke ændrer på, at det
       fortsat er lovligt at dele film og billeder af politibetjente,
       tjenestemænd og andre offentligt ansatte på sociale medier med
       henblik på at udstille og kritisere disse i offentligheden?”

Svar:

Chikane af offentligt ansatte er dybt uacceptabelt. Vi må som samfund gøre,
hvad vi kan for at passe på vores politifolk, fængselsbetjente og andre
offentligt ansatte. En række fagforbund har udtrykt ønske om, at der gøres
noget ved, at offentligt ansatte i stigende grad oplever at blive udsat for
chikane i forbindelse med deres arbejde. Her blev aktindsigt også fremhævet
som et problem.

Derfor har regeringen den 12. december 2023 sendt et lovforslag i høring,
som skal ændre reglerne om adgang til indsigt i oplysninger om offentligt
ansatte. Det skal bl.a. være nemmere at afslå anmodninger om aktindsigt,
der er motiveret af f.eks. chikanøse hensigter, og der skal ved aktindsigt i
personalesager i videre omfang kunne tages hensyn til den offentligt
ansattes tryghed. Ændringerne har til formål at styrke beskyttelsen af
offentligt ansatte i sager om aktindsigt, og lovforslaget forventes at blive
fremsat i denne folketingssamling.

Herudover er der nedsat en intern arbejdsgruppe i Justitsministeriet, der ser
på andre mulige tiltag, der kan begrænse problemet med chikane af
offentligt ansatte. Der vil i den forbindelse skulle findes den rette balance i
forhold til bl.a. ytringsfriheden, så der fortsat er mulighed for offentligt at
tilkendegive utilfredshed med personer i offentlig tjeneste.

                                                                                                                                               Side 2/2
