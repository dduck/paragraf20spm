                                                                                          Retsudvalget 2023-24
                                                                                                           Offentligt

Folketinget                                                                     Dato:     16. november 2023
Lovsekretariatet                                                                Kontor:   Politikontoret
Christiansborg                                                                  Sagsbeh:  Anders Just Christensen
1240 København K                                                                Sagsnr.:  2023-08504
DK Danmark                                                                      Dok.:     3051374

Besvarelse af spørgsmål nr. S 173 fra medlem af Folketinget Peter
Kofod (DF)

Hermed sendes besvarelse af spørgsmål nr. S 173, som medlem af
Folketinget Peter Kofod (DF) har stillet til justitsministeren den 8. november
2023

Peter Hummelgaard

                   /
                                         Maria Carlsson

                                                                                Slotsholmsgade 10
                                                                                1216 København K.
                                                                                T +45 7226 8400
                                                                                www.justitsministeriet.dk
                                                                                jm@jm.dk

                                                                                Side 1/2
Spørgsmål nr. S 173 fra medlem af Folketinget Peter Kofod (DF):
       ”Er det ministerens opfattelse, at tilliden til dansk politi bliver
       større, når ministeren udtrykker bekymring over politiet på
       baggrund af få sager, som ikke har fået noget retsligt efterspil?”

Svar:
Som justitsminister har jeg ofte lejlighed til at møde mange af de dygtige
mennesker, der udgør dansk politi. Det står helt tydeligt for mig, at politiet
grundlæggende udfører deres opgaver både ansvarligt, professionelt og med
en høj grad af integritet.
Jeg har meget stor tillid til dansk politi, og det er ikke en tillid, jeg står alene
med.
Justitsministeriet gennemfører hvert år en tryghedsundersøgelse, som
indeholder en måling af trygheden og tilliden til politiet i hele Danmark – i
politikredsene, i de 98 kommuner og i de særligt udsatte boligområder. Den
seneste undersøgelse fra juni i år viser, at en rekordstor andel af borgerne
har tillid til politiet. Næsten ni ud af ti borgere har tillid til, at politiet vil
hjælpe dem, hvis de har brug for det.
Det er i mine øjne imponerende tal, der vidner om et politi, som består af
dygtige og hårdtarbejdende betjente, der hver dag går på arbejde for at sikre
danskernes tryghed.

                                                                                                                                               Side 2/2
