                                                                                 Transportudvalget 2023-24
                                                                                                         Offentligt

Spørgsmål nr. S 769
§ 20 – spørgsmål til mundtlig besvarelse den 10. april 2024

Til:         Transportministeren
Dato:        4. april 2024
Stillet af:  Theresa Scavenius (UFG)

Hvilke tiltag har ministeren til hensigt at tage i forbindelse med det
anlægsprojekt, der gennemføres med lovforslag nr. L 112, for at tage højde
for de eventuelle miljø- og sundhedsrisici, som projektet vil have for
nærområdet og arbejdsmiljøet for anlægsarbejderne på projektet, nu, hvor
der er en klar og tydelig dokumentation for asbest i linjeføringen?
(Spm. nr. S 769).

Begrundelse
Der henvises til bemærkningerne til lovforslag nr. L 112, hvoraf det fremgår,
at der er risici for asbestholdig jord (pkt. 9.19.2 og 9.19.4). Samtidig kunne
ministeren ikke til 1. behandlingen af lovforslaget garantere, at der ikke blev
fundet asbest i forbindelse med anlægsprojektet. Dertil kommer, at
tænketanken Geohav har fotodokumenteret, at der er asbest på
linjeføringen.

På Folketingets formands vegne
Lovsekretariatet

                                                                                 Side 1 | 1
