                                                                                         Retsudvalget 2023-24
                                                                                                          Offentligt

Folketinget                                                                    Dato:     29. november 2023
Lovsekretariatet                                                               Kontor:   Sikkerhedskontor I
Christiansborg                                                                 Sagsbeh:  Anne Sofie Brix
1240 København K                                                               Sagsnr.:  2023-09698
DK Danmark                                                                     Dok.:     3064253

Besvarelse af spørgsmål nr. S 248 fra medlem af Folketinget Karina
Lorentzen Dehnhardt (SF):

Hermed sendes besvarelse af spørgsmål nr. S 248, som medlem af
Folketinget Karina Lorentzen Dehnhardt (SF) har stillet til justitsministeren
den 21. november 2023.

Peter Hummelgaard

                   /
                              Michelle Argir Simonsen

                                                                               Slotsholmsgade 10
                                                                               1216 København K.
                                                                               T +45 7226 8400
                                                                               www.justitsministeriet.dk
                                                                               jm@jm.dk

                                                                               Side 1/2
Spørgsmål nr. S 248 fra medlem af Folketinget Karina Lorentzen
Dehnhardt (SF):

       ”Mener ministeren, at moderen til den 7-årige dreng, som stadig
       opholder sig i al-Roj fangelejren i Syrien, udgør en trussel mod
       den offentlige sikkerhed i Danmark?”
Svar:

Det fremgår af Center for Terroranalyses (CTA) seneste vurdering af
terrortruslen mod Danmark fra marts 2023, at enkelte af de personer, der er
eller har været udrejst fra Danmark til konfliktzonen i Syrien/Irak, kan
udgøre en trussel mod Danmark eller mod danske interesser i udlandet.

Hvorvidt en person, som udrejser med det formål at støtte en militant
islamistisk dagsorden, udgør en terrortrussel mod Danmark eller danske
interesser, beror på en konkret vurdering af den enkeltes eventuelle hensigt
om og kapacitet til at angribe danske mål. Herunder tilknytning til militant
islamistiske grupper samt personens eventuelle våbentræning og deltagelse
i kamphandlinger.

Truslen fra udrejste fra Danmark, herunder fra de udrejstes børn, der
returnerer til Danmark, vil bl.a. kunne påvirkes af, hvorledes de modtages
af de hjemlige myndigheder, herunder om de tilbydes forebyggende
socialfaglig støtte.

Jeg kan i øvrigt ikke inden for rammerne af et folketingsspørgsmål oplyse
nærmere om eventuelle sikkerhedsmæssige aspekter i konkrete sager. En
nærmere orientering af Folketinget om efterretningstjenesternes virksomhed
foregår i Folketingets Udvalg vedrørende Efterretningstjenesterne, der som
bekendt har særlige rammer vedrørende fortrolighed.

                                                                                                                                               Side 2/2
