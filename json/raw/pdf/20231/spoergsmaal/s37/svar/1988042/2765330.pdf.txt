                  Uddannelses- og Forskningsudvalget 2023-24
                                                                   Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Lotte Rod (RV) har den 4. oktober stillet følgende spørgs-           12. oktober 2023
mål nr. S 37 til uddannelses- og forskningsministeren, som hermed besvares.
                                                                                           Uddannelses- og
Spørgsmål S 37:                                                                            Forskningsministeriet

Hvad er ministerens holdning til at sikre, at der fortsat vil være professionsuddan-       Børsgade 4
nelser i både Aabenraa, Haderslev, Tønder, Kolding og Esbjerg, herunder hvornår            Postboks 2135
vil regeringen øge grundtilskuddet og hvor meget?                                          1015 København K
                                                                                           Tel. 3392 9700
Svar:
                                                                                           www.ufm.dk
Det er vigtigt for regeringen, at der er videregående uddannelser i hele Danmark,
herunder i Syd- og Sønderjylland. Derfor har regeringen videreført den politiske           CVR-nr. 1680 5408
aftale om Flere og bedre uddannelsesmuligheder i hele Danmark, der blev indgået
af et flertal af Folketingets partier i 2021.                                              Ref.-nr.
                                                                                           430562
Med aftalen er der bl.a. taget forskellige initiativer for at styrke vilkårene for at ud-
byde videregående uddannelser uden for de største byer.

Det decentrale grundtilskud, som tildeles for uddannelsessteder uden for de fire
største byer og uden for hovedcampus, er fordoblet fra 2 mio. kr. til 4 mio. kr. Der
er herudover indført et decentralt grundtilskud til uddannelsesfilialer på 2 mio. kr.
Fordoblingen af det decentrale grundtilskud samt indførelsen af decentralt grund-
tilskud til uddannelsesfilialer trådte i kraft i 2023.

Med aftalen er taxametertaksten til uddannelser uden for de største byer desuden
hævet med 5 pct. i 2023 og 2024, 6 pct. i 2025 og 2026 og 7 pct. fra 2027 og frem.

Med 2. tillæg til den politiske aftale om Flere og bedre uddannelsesmuligheder i
hele Danmark fra maj 2023 blev der endvidere afsat 30 mio. kr. til at understøtte
særlige rekrutteringsprojekter på alle landets professionshøjskoler, f.eks. brobyg-
ningsforløb.

Der er således allerede gennemført flere initiativer, der skal understøtte, at der
også fremover vil være udbud af bl.a. professionsbacheloruddannelser uden for
de fire største byer.

                                                                                           Side 1/2
Med venlig hilsen
Christina Egelund

                                                                                                                                                Side 2/2
