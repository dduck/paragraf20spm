                                                                                           Sundhedsudvalget 2023-24

                                                                                           Slotsholmsgade 10-12  Offentligt
                                                                                           DK-1216 København K

                                                                                           T +45 7226 9000
                                                                                           F +45 7226 9001
                                                                                           M sum@sum.dk
                                                                                           W sum.dk

Folketingets Lovsekretariat                                                                Dato: 21-12-2023
                                                                                           Enhed: Lægemidler
                                                                                           Sagsbeh: emo
                                                                                           Sagsnr.:
                                                                                           Dok. nr.: 71014

Medlem af Folketinget Jens Henrik Thulesen Dahl (DD) har den 15. december stillet
følgende spørgsmål nr. S 369 til indenrigs- og sundhedsministeren, som hermed
besvares.

Spørgsmål S 369:
”Mener ministeren, at Medicinrådets forsigtighedsprincip er i overensstemmelse
med ministerens eget syvende princip for prioritering af sygehuslægemidler?”

Svar:
I 2016 vedtog alle Folketingets partier syv principper for prioritering af
sygehusmedicin, som sætter hegnspælene for Medicinrådets virke. I tillæg hertil har
Danske Regioner indført to supplerende principper; et alvorlighedsprincip og et
forsigtighedsprincip. Det står regionerne frit for at tilføje yderligere principper, men
det skal ske inden for rammerne af Folketingets syv principper. Som det også fremgår
af det brev, jeg tidligere har oversendt til Sundhedsudvalget, har jeg indskærpet over
for regionerne, at det er min klare forventning, at Medicinrådet ikke er for restriktivt.

                                          Med venlig hilsen

                                            Sophie Løhde
