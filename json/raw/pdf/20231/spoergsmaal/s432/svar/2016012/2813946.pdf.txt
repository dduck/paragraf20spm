                                    Det Udenrigspolitiske Nævn, Udenrigsudvalget 2023-24
                                                                                                  Offentligt

Udenrigsministeriet                 Asiatisk Plads 2
                                    DK-1448 København K
Folketingets Lovsekretariat         Telefon +45 33 92 00 00
                                    Telefax +45 32 54 05 33
Bilag  Sag/ID Nr.            Enhed  E-mail: um@um.dk
                                    http://www.um.dk
       24/01359              MENA
                                    Dato

                                    21. januar 2024

       Svar på § 20-spørgsmål nr. S 432 stillet den 12. januar
       2024 af Charlotte Munch (DD) til ministeren for
       udviklingssamarbejde og global klimapolitik.

       Spørgsmål
       Hvad er ministerens holdning til, at hverken formanden eller
       næstformanden for Det Danske Hus i Palæstina har taget
       afstand fra Hamas, og vil den manglende afstandtagen på
       nogen måde påvirke regeringens støtte til huset?

       Svar
       Det er mildest talt bekymrende, når folk generelt ikke vil tage
       afstand fra Hamas og deres afskyelige terrorangreb den 7.
       oktober.

       Det er et krav for modtagere af dansk bistand til Palæstina, at
       man ikke støtter terror. Derfor er der også indskrevet en anti-
                                          2

terrorklausul i Udenrigsministeriets aftale med Det Danske
Hus i Palæstina (DHIP).

Udenrigsministeriet har nu bedt DHIP redegøre for deres tilsyn
med egne og lokale partneres efterlevelse af den anti-
terrorklausul, der står i aftalen. I den forbindelse har vi
understreget, at eventuelle brug af bistandsmidler og
udbetalinger heraf fra DHIP til lokale partnere er betinget af
en tilfredsstillende redegørelse.

DHIP indgik ikke i den del af gennemgangen af den bilaterale
udviklingsbistand, som i første omgang blev iværksat efter
terrorangrebet på Israel, idet første del af gennemgangen
fokuserede på organisationer, som stod til at få nye udbetaling
i 2023, hvilket ikke omfattede DHIP. Derimod indgår DHIP i
den næste del af undersøgelsen af øvrige udviklingsaktiviteter
i Palæstina, som Udenrigsministeriet iværksætter her i starten
af 2024.

                              Med venlig hilsen

                                Dan Jørgensen
