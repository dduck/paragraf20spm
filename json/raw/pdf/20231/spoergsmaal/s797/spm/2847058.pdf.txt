                                                                                Erhvervsudvalget 2023-24
                                                                                                       Offentligt

Spørgsmål nr. S 797
§ 20-spørgsmål til skriftlig besvarelse

Til:         Erhvervsministeren
Dato:        5. april 2024
Stillet af:  Peter Kofod (DF)

Mener ministeren, at ministerens antagelse om, at der ikke er sammenhæng
mellem markedsandel og et velfungerende marked, også vil være gældende,
såfremt en aktør på markedet opnår en markedsandel på 65 pct.?
(Spm. nr. S 797).

Begrundelse
Ministeren anfører i sit svar på spørgsmål nr. S 724 med samme ordlyd, at
»Jeg kan ikke genkende spørgsmålets præmis om, at jeg skulle have udtalt
mig om sammenhængen mellem markedsandele og velfungerende
markeder«. Det har ministeren imidlertid tidligere udtalt sig om. Der henvises
til besvarelse af spørgsmål nr. 43 alm. del stillet af Erhvervsudvalget den 9.
november 2023 og sætningen: »Det afgørende er ikke i sig selv institutternes
markedsandele, men at markedet er velfungerende og konkurrenceudsat, og
skaber gode finansieringsvilkår for borgere og virksomheder«.

Svaret bedes sendt elektronisk til spørgeren på Peter.Kofod@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
