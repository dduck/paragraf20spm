                                                                          Transportudvalget 2023-24
                                                                                                  Offentligt

                                                                          Transportministeren

Lovsekretariatet                                                          11. december 2023
Folketinget                                                               2023-5555

                                                                          Frederiksholms Kanal 27 F
                                                                          1220 København K

                                                                          Telefon 41 71 27 00

Folketingsmedlem Nick Zimmermann (DF) har den 5. december
2023 stillet mig følgende spørgsmål, som jeg hermed skal besvare.

Spørgsmål nr. 308:

Idet der den 30. november 2023 blev udmeldt en forsinkelse på 2
år til 2027 af leveringen af de nye IC5-tog, efter at leveringen alle-
rede blev annonceret forsinket i ca. 6 måneder i maj 2022, hvad er
ministerens holdning til og vurdering af forsinkelsen, og hvilke ini-
tiativer har ministeren igangsat for at sikre, at der ikke vil ske yder-
ligere forsinkelser af leveringen af IC5-togsæt?

Svar:

Det er utilfredsstillende, at Alstom ikke kan levere de nye IC5-tog
på det aftalte tidspunkt. Det er det samme tog, som i store træk al-
lerede kører i Holland, hvor der efter mine oplysninger er stor til-
fredshed fra både togpersonale og passagerer.

Det er desværre ikke ualmindeligt, at der er forsinkelser på så stor
en ordre, men derfor er det alligevel ærgerligt, at passagererne nu
må vente længere tid på de nye tog. DSB har forsikret mig om, at
de har taget de nødvendige initiativer for, at det berører passage-
rerne mindst muligt.

Med venlig hilsen

Thomas Danielsen
