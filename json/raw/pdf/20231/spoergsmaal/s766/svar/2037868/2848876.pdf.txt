                  Færøudvalget, Udlændinge- og Integrationsudvalget 2023-24

                                                                 Færøudvalget 202O3f-f2e4ntligt
                                                                   FÆU Alm.del - Bilag 19

                                                                                      Offentligt

Ministeren

Færøudvalget
Folketinget
Christiansborg
1240 København K

Udlændingestyrelsens praksis i sager om opholds- og arbejdstilladelse for religi-       5. marts 2024
øse forkyndere m.fl. på Færøerne
                                                                                        Udlændinge- og
1. Udlændinge- og Integrationsministeriet er i forlængelse af en henvendelse fra        Integrationsministeriet
det færøske justitsministerium blevet opmærksomme på, at Udlændingestyrelsen
siden 2004 beklageligvist har fulgt en uhjemlet skærpet praksis ved behandlingen        Slotsholmsgade 10
af ansøgninger om opholds- og arbejdstilladelse for religiøse forkyndere m.fl. på       1216 København K
Færøerne.
                                                                                        Tel.      6198 4000
Udlændingestyrelsen har oplyst, at styrelsen siden 2004 ved en fejl uretmæssigt har
stillet krav om, at ansøgere til Færøerne skal kunne dokumentere at have en rele-       Mail      uim@uim.dk
vant baggrund for at virke som religiøs forkynder m.fl., og at hverken ansøgeren
eller dennes eventuelle medansøgende familiemedlemmer må modtage offentlig              Web       www.uim.dk
hjælp til forsørgelse for at blive meddelt opholdstilladelse som religiøs forkynder
m.fl. på Færøerne.                                                                      CVR-nr. 36977191

Krav om dokumentation for henholdsvis relevant baggrund og selvforsørgelse blev         Tel.      6198 4000
indsat i udlændingeloven ved indførelsen af udlændingelovens § 9 f, ved lov nr. 427
af 9. juni 2004, hvorved kravene for at få opholdstilladelse som religiøs forkynder     Mail      uim@uim.dk
m.fl. blev skærpet.
                                                                                        Sags nr.  2023 - 14472
Udlændingelovens § 9 f, er imidlertid ikke sat i kraft på Færøerne, hvorfor ansøg-      Akt-id    2620159
ninger om opholds- og arbejdstilladelse på Færøerne som religiøs forkynder m.fl.
fortsat skal behandles efter § 9, stk. 2, nr. 4, i anordning nr. 182 af 22. marts 2001
om ikrafttræden for Færøerne af udlændingeloven (herefter anordningen). Efter
denne bestemmelse kan der efter ansøgning gives opholdstilladelse på Færøerne,
hvis ganske særlige grunde i øvrigt taler derfor.

2. Udlændingestyrelsen har oplyst over for Udlændinge- og Integrationsministeriet,
at styrelsen har bragt sin praksis i overensstemmelse med gældende ret per den 1.
februar 2024.

Side 1/2
Udlændingestyrelsen oplyser samtidig, at der alene har været tale om ni sager i alt
(syv sager om tilladelse og to sager om forlængelse), og at der i henhold til Udlæn-
dingestyrelsens sagsbehandlingssystem pr. 4 februar 2024 ikke er meddelt afslag
på ansøgning om opholds- og arbejdstilladelse som religiøs forkynder m.fl. på Fæ-
røerne.

Henset til at Udlændingestyrelsen efter det oplyste ikke har meddelt afslag på op-
holdstilladelse efter den uretmæssige praksis, samt at Udlændingestyrelsen har
bragt sin praksis i overensstemmelse med gældende ret per den 1. februar 2024,
vurderer Udlændinge- og Integrationsministeriet, at fejladministrationen ikke giver
anledning til overvejelser om genoptagelser af sager, der er afgjort efter den
uhjemlede praksis.

3. Det bemærkes, at den uhjemlede praksis er beskrevet som gældende ret i lovbe-
mærkningerne til udlændingelovens § 46 i, stk. 1, nr. 4.

Jeg har derfor bedt mit embedsværk om at undersøge mulighederne for snarest
muligt at fremsætte et lovforslag, der kan bringe beskrivelsen i bemærkningerne til
§ 46, stk. 1, nr. 4, i overensstemmelse med gældende ret, jf. ovenfor. Det er for-
ventningen, at der vil kunne fremsættes lovforslag i næste samling.

4. Jeg finder det beklageligt, at Udlændingestyrelsen ved en fejl i gennem så mange
år har fulgt en for skærpet praksis, og jeg vil både over for Folketinget og det færø-
ske justitsministerium beklage forløbet.

Til orientering er der dags dato sendt en enslydende orientering til Udlændinge- og
Integrationsudvalget.

Kaare Dybvad Bek
                                                  /

                                                     Jesper Kraft

Side 2/2
