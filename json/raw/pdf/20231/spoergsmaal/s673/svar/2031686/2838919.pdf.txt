                                                                                       Beskæftigelsesudvalget 2023-24
                                                                                                                      Offentligt

Folketingets Lovsekretariat                                                            Beskæftigelsesministeriet
lov@ft.dk                                                                              Holmens Kanal 20
                                                                                       1060 København K
Pia Kjærsgaard (DF)
dfpksekr@ft.dk                                                                         T +45 72 20 50 00
                                                                                       E bm@bm.dk
Folketingsmedlem Pia Kjærsgaard (DF) har den 7. marts stillet følgende spørgsmål       www.bm.dk
nr. S 673, som hermed besvares.
                                                                                       CVR 10172748
Spørgsmål nr. S 673:
”Mener ministeren, at det er rimeligt, at en borger, der modtager en erstatning på     J.nr. 2024-1639
ca. 100.000 kr., fordi vedkommende er blevet ramt af kræft, skal miste sin ældre-      15. marts 2024
check som følge heraf, og vil ministeren tage initiativ til at ændre lovgivningen, så
sådanne erstatninger ikke længere tæller med i opgørelsen af personlig formue?”

Svar:
Ældrechecken er målrettet de folkepensionister, der er økonomisk vanskeligst stil-
let med små formuer og lave indtægter. For at være berettiget til at modtage ældre-
check skal pensionisten og en eventuel ægtefælle/samlever derfor bl.a. have en
samlet likvid formue, der er mindre end 99.200 kr. (2024). Formuen opgøres pr. 1.
januar.

I reglerne for formueopgørelsen ses der imidlertid bort fra en række erstatninger for
tab af erhvervsevne, der udbetales som følge af personskade. Erstatningerne er op-
listet i pensionslovens § 14 c. Derudover ses der bort fra formue, der er udbetalt
som godtgørelse efter varigt mén og ikke økonomisk skade.

Der er således allerede regler for, at en række erstatninger ikke medregnes som li-
kvid formue, og dermed ikke skal tages med, når formueopgørelsen til ældrecheck
opgøres. Det er Udbetaling Danmark, der på baggrund af Ankestyrelsens praksis
opgør og udbetaler ældrecheck. De oplyser følgende:

”Udbetaling Danmark ser ved opgørelsen af den likvide formue bort fra engangs-
beløb på op til 150.000 kr., der udbetales fra forsikring mod visse kritiske syg-
domme, herunder kræft. Der ses bort fra forsikringsbeløb i op til 5 år efter beløbets
udbetaling. Det er pensionisten, der selv i første omgang skal gøre Udbetaling Dan-
mark opmærksom på en sådan udbetaling, da det ikke er oplysninger, som Udbeta-
ling Danmark automatisk kan hente og dermed se bort fra ved opgørelsen af den li-
kvide formue.”

Jeg mener, at formuekravet for at modtage ældrecheck er udtryk for en rimelig
målretning af ydelsen. Samtidig er der i opgørelsen heraf taget hensyn til, at udbe-
talinger som følge forskellige erstatninger ikke indgår i formueopgørelsen.
Venlig hilsen
Ane Halsboe-Jørgensen
Beskæftigelsesminister

                                                                                                   2
