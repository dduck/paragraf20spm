                                                                                                                            Kulturudvalget 2023-24
                                                                                                                                               Offentligt

                                                                                                                       Kulturministeren

Folketingets Lovsekretariat                                                                                            Kulturministeriet
Christiansborg                                                                                                         Nybrogade 2
1240 København K                                                                                                       1203 København K

                                                                                                                       Tlf  : 33 92 33 70

                                                                                                                       E-mail : kum@kum.dk

                                                                                                                       Web : www.kum.dk

                                                                                                        8. marts 2024

Folketingsmedlem Charlotte Broman Mølbæk (SF) har 4. marts 2024 stillet mig føl-
gende spørgsmål nr. 656, som jeg hermed besvarer.

Spørgsmål:

Vil ministeren tage initiativ til at gøre noget ved de rekrutteringsforsøg af børn
ned til 5-6 år, som foretages af fodboldklubber i strid med DBU’s regler, og
som Politiken har beskrevet i artikelserien »Børnefodbold A/S?«?

Svar:

Jeg tager skarpt afstand fra, at nogle fodboldklubber tilsyneladende rekrutterer helt små
børn til deres talentafdelinger. Selvfølgelig skal der være en vej for de børn, der har et
stort talent, men rekrutteringen skal ikke starte, når man går på skolens laveste klasse-
trin. Mindre børn skal efter min mening først og fremmest havde det sjovt med at spille
fodbold med hinanden i den lokale klub.

Jeg vil opfordre DBU til at tage sagen meget alvorligt, f.eks. ved at få sat skub i bedre
håndhævelse af eksisterende regler – eller ved at lave nye regelsæt, hvis de nuværende
regler ikke virker. Det arbejde vil jeg følge tæt og spørge ind til, når jeg mødes med
DBU.

Med venlig hilsen

Jakob Engel-Schmidt

                                                                                                                       Dok. nr. 154997
