                                                                                               Retsudvalget 2023-24
                                                                                                                Offentligt

Spørgsmål nr. S 520
§ 20-spørgsmål til skriftlig besvarelse

Til:         Justitsministeren
Dato:        7. februar 2024
Stillet af:  Zenia Stampe (RV)

Vil ministeren i lyset af den seneste tids opblussende had mod minoriteter
følge Institut for Menneskerettigheders anbefalinger i analysenotatet
»Registrering af hadforbrydelser skal styrkes« fra januar 2023 om efter britisk
og svensk model, at give Rigspolitiet pligt til at registrere en sag som en
potentiel hadforbrydelse, når en forurettet anmelder en sag som en
hadforbrydelse, og at fremme anmeldelse af hadforbrydelser ved at øge
viden om hadforbrydelser samt ofrenes rettigheder og klagemuligheder?
(Spm. nr. S 520).

Begrundelse
I den årlige offerundersøgelse fra Justitsministeriet angiver ca. 12.000
personer i 2020, at de har oplevet vold motiveret af had. Politiet registrerede i
2020 blot 635 hadforbrydelsessager. Politiet har i dag ikke pligt til at
registrere, hvorvidt ofret selv oplever at have været udsat for en
hadforbrydelse ved anmeldelse.

Svaret bedes sendt elektronisk til spørgeren på Zenia.Stampe@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                   Side 1 | 1
