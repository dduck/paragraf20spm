Folketingets Lovsekretariat  Klima-, Energi- og Forsyningsudvalget 2023-24
Christiansborg                                                                  Offentligt
1240 København K
                                            Ministeren
                                            Dato
                                            1. december 2023
                                            J nr. 2023 - 5846

Folketingsmedlem Mona Juul (KF) har d. 27. november stillet mig følgende spørgs-
mål S 272, som jeg hermed skal besvare.

Spørgsmål nr. S 272.:
"I lyset af at Forsyningstilsynet har afgjort, at fire elhandelsselskaber har brudt lo-
ven og tilbageholdt et trecifret millionbeløb af elkunders tilgodehavender, mener mi-
nisteren da, at den nuværende lovgivning og kontrol fra myndighederne reelt be-
skytter forbrugerne i tilstrækkelig grad på elmarkedet?"

Svar
Elkunder skal selvfølgelig have deres tilgodehavender udbetalt, og der er klare reg-
ler for, hvordan elhandelsvirksomheder skal håndtere dette.

Jeg kan oplyse, at det følger direkte af elforsyningsloven, at for meget betalt acon-
tobeløb skal tilbageføres til forbrugeren samtidig med årsafregningen eller slutaf-
regningen. Det følger nærmere af elleveringsbekendtgørelsen, at elkunder skal
modtage en slutafregning fra elhandelsvirksomheden senest 6 uger efter, at skift af
elhandelsvirksomhed har fundet sted i datahubben, eller fra tidspunktet for leve-
ringsophør på den fraflyttede adresse i forbindelse med flytning.

På baggrund af de fire omtalte afgørelser har Forsyningstilsynet udstedt påbud i tre
af sagerne og kan, såfremt det ikke efterleves, anmelde forholdet til politiet. Det
fjerde selskab har modtaget en påtale, da de har meddelt Forsyningstilsynet, at de
har ændret deres procedurer fremover, for at kravene overholdes.

Det er derfor min opfattelse, at Forsyningstilsynet har de fornødne værktøjer til at     Klima-, Energi- og
håndtere tilsyn med denne type sager.                                                    Forsyningsministeriet

Med venlig hilsen                                                                        Holmens Kanal 20
                                                                                         1060 København K
Lars Aagaard
                                                                                         T: +45 3392 2800
                                                                                         E: kefm@kefm.dk

                                                                                         www.kefm.dk
                                                                                                        Side 1/1
