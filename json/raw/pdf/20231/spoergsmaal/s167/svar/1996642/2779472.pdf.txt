Folketingets Lovsekretariat                                                            Erhvervsudvalget 2023-24
                                                                                                              Offentligt

                                                                               ERHVERVSMINISTEREN

                                                                               10. november 2023.

Besvarelse af spørgsmål S 167 stillet af Pia Kjærsgaard (DF) den 2.            ERHVERVSMINISTERIET
november 2023.
                                                                               Slotsholmsgade 10-12
Spørgsmål S 167:                                                               1216 København K
Vil ministeren se på, om stormflodsordningen skal revideres således, at
ødelagte havne- og kajanlæg fremover vil være dækket af ordningen?             Tlf.  33 92 33 50

Svar:                                                                          Fax. 33 12 37 78
Efter stormfloden i december 2013, der fulgte af stormen ”Bodil”, blev der
i marts 2014 indgået en politisk aftale om udvidelse af stormflods- og over-   CVR-nr. 10092485
svømmelsesordningen. Aftalen blev indgået mellem Socialdemokraterne,
Radikale Venstre, Venstre, Dansk Folkeparti, Socialistisk Folkeparti, En-      EAN nr. 5798000026001
hedslisten, Liberal Alliance og Det Konservative Folkeparti.
                                                                               em@em.dk
Som en del af den politiske aftale blev der nedsat et udvalg til evaluering
af stormflods-, oversvømmelses- og stormfaldsordningerne med sigte på at       www.em.dk
sikre robuste og fremtidsholdbare ordninger, der bygger på en klar afstem-
ning af, hvad der forventes af henholdsvis ordningerne og skadelidte.

I udvalgets evaluering blev det anbefalet, at undtagelsen fra dækning under
stormflodsordningen af havne- og kajanlæg skulle fastholdes. Begrundel-
sen herfor var, at risikoen ved skader fra havet er velkendt på de enkelte
havne, og det er den enkelte havns ansvar at etablere og vedligeholde an-
læggene med dette for øje. Udvalget noterede sig endvidere i den forbin-
delse, at medlemsvirksomheder af FLID, Foreningen af Lystbådehavne i
Danmark, har mulighed for at tegne privat forsikring mod stormflod, der
dækker havne- og kajanlæg. Kommunerne, der i et vist omfang ejer havne,
selvforsikrer desuden som hovedregel ejendomme, havneanlæg mv.

Anbefalingerne i udvalgets rapport fra 2017 blev tiltrådt af forligskredsen
og gennemført ved en lovændring i 2018 med støtte fra et enigt Folketing.

Den samlede erstatningssum efter stormfloden d. 20. og 21. oktober 2023
forventes at overstige tidligere hændelser, og vil sandsynligvis overstige
formuen i stormflodspuljen. Det vil i så fald bevirke en aktivering af stats-
garantien samt en midlertidig forhøjelse af stormflodsafgiften.
Jeg mener derfor ikke, at der er anledning til på nuværende tidspunkt at
ændre stormflodsordningen for de eksisterende ejendomme med brandfor-
sikring. Eventuelle spørgsmål om særlige initiativer ifht. kommunalt ejede
havne m.v. bør håndteres i andet regi end stormflodsordningen.

Med venlig hilsen

Morten Bødskov
