                                           Det Udenrigspolitiske Nævn, Udenrigsudvalget 2023-24
                                                                         (Omtryk - 23-10-2023 - Omtrykt)
                                                                                                         Offentligt

Spørgsmål nr. S 121
§ 20 – spørgsmål til skriftlig besvarelse

Til:         Ministeren for udviklingssamarbejde og global klimapolitik
Dato:        20. oktober 2023
Stillet af:  Trine Pertou Mach (EL)
OMTRYKT:     (ændret besvarelsesform, den 23. oktober 2023).

Mener ministeren, at Danmarks engagement i Palæstina i form af
udviklingsbistand fortsat bør have et vedholdende langsigtet fokus på den
store og vigtige opgave med palæstinensisk statsopbygning, udvikling, fred
og stabilitet, sådan som det er formuleret i »Strategisk ramme Danmark-
Palæstina 2021-25«, og er ministeren i bekræftende fald enig med
spørgeren i, at udviklingsbistanden til Palæstina bør genoptages hurtigst
muligt for at undgå at forværre situationen i Palæstina og kaste allerede
opnåede fremskridt over bord?
(Spm. nr. S 121).

Begrundelse
I »Strategisk ramme Danmark-Palæstina 2021-25« (jf. URU alm. del – bilag
210, folketingsåret 2020-21) fremgår i afsnit 2 følgende: »Kort sagt er
Danmark ikke engageret i Palæstina for at opnå kortsigtet succes; men med
et vedholdende langsigtet fokus på den store og vigtige opgave med
palæstinensisk statsopbygning, udvikling, fred og stabilitet. Danmarks
samlede engagement understøtter denne politiske målsætning. Indsatserne
– udviklingsmæssige, humanitære såvel som politiske – er afgørende for at
opretholde stabilitet og undgå forværring af den politiske og humanitære
krise.«

Svaret bedes sendt elektronisk til spørgeren på trine.mach@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                                                                           Side 1 | 1
