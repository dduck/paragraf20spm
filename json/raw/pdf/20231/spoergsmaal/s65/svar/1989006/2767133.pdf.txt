                                                                                      Beskæftigelsesudvalget 2023-24
                                                                                                                     Offentligt

Folketingets Lovsekretariat                                                           Beskæftigelsesministeriet
lov@ft.dk                                                                             Holmens Kanal 20
                                                                                      1060 København K
Markus E. Olsen (SIU)
markus.olsen@ft.dk                                                                    T +45 72 20 50 00
                                                                                      E bm@bm.dk
Folketingsmedlem Markus E. Olsen (SIU) har den 6. oktober 2023 stillet følgende       www.bm.dk
spørgsmål nr. S65, som hermed besvares.
                                                                                      CVR 10172748
Spørgsmål nr. S 65:
”Hvad mener ministeren om, at dagpengesystemet ikke inkluderer alle delene af         J.nr.
Rigsfællesskabet, og mener ministeren ikke, at dette burde laves om?”                 18. oktober 2023

Svar:

Både Grønland og Færøerne har overtaget arbejds- og socialvæsenet, herunder ar-
bejdsløshedsforsikring, og den danske ordning for arbejdsløshedsforsikring gælder
derfor ikke for Grønland og Færøerne.

Færøerne har en obligatorisk arbejdsløshedsforsikring, som lønmodtagere på Færø-
erne automatisk bliver medlemmer af. Beskæftigelsesministeriet og Færøernes
landsstyre har indgået aftale om koordinering af arbejdsløshedsforsikring af 20. no-
vember 2014. Efter aftalen kan forsikrings- og beskæftigelsesperioder henholdsvis
på Færøerne og i Danmark medregnes ved opgørelse af rettigheder.

I Grønland findes der ikke arbejdsløshedskasser (a-kasser), som man løbende beta-
ler ind til for at forsikre sig mod ledighed, men arbejdssøgende kan under ledighed
få tilkendt en jobsøgningsydelse fra deres kommune. Den grønlandske ordning sva-
rer dermed ikke til den danske arbejdsløshedsforsikringsordning, hvor det er muligt
for en borger at forsikre sig og optjene ret til dagpenge ved ledighed. Der findes
heller ikke regler, som gensidigt koordinerer overgangen mellem den grønlandske
og den danske arbejdsløshedsydelsesordning.

I begrundelsen for spørgsmålet nævnes det, at jobansøgninger til Færøerne og
Grønland ikke tæller i dagpengesystemet. Endvidere nævnes det, at reglerne fører
til at grønlandske færdiguddannede er nødsaget til at blive i Danmark og søge jobs.

Som dagpengemodtager skal man søge job i Danmark. Det skyldes, at man skal stå
til rådighed for det danske arbejdsmarked, og medlemmets jobsøgning skal derfor
primært rettes mod det danske arbejdsmarked.
Som følge af den nævnte aftale mellem Beskæftigelsesministeriet og Færøernes
Landsstyre om koordinering af arbejdsløshedsforsikring er der mulighed for job-
søgning på Færøerne med bevarelse af danske dagpenge i op til tre måneder. Til-
svarende gælder, at man kan medtage færøske dagpenge ved jobsøgning i Dan-
mark.
Det er endvidere muligt efter de danske regler at få dagpenge under jobsøgning i
Grønland og på Færøerne i op til fem dage, hvis medlemmet inden afrejsen godtgør
over for a-kassen at have en aftale med en arbejdsgiver om en ansættelsessamtale.
Denne ordning findes også ved jobsøgning i andre lande.
Jeg værdsætter det tætte samarbejde i rigsfællesskabet og de aftaler, vi indgår til at
understøtte dette. Det er derfor vigtigt for mig, at initiativer i forhold til samarbej-
det med Grønland om spørgsmål på tværs af vore arbejdsmarkeder sker i en tæt di-
alog og samarbejde med Naalakkersuisut.
Naalakkersuisut har ikke rejst problemstillingen over for mig, men jeg ser frem til
at drøfte problemstillingen, hvis Naalakkersuisut har interesse herfor.

Venlig hilsen
Ane Halsboe-Jørgensen
Beskæftigelsesminister

                                                                                                   2
