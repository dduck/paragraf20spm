Folketingets Socialudvalg                                  Socialudvalget 2023-24
                                        Socialudvalget 2022-23 (2. samOlifnfegn) tligt
                           SOU Alm.del - endeligt svar på spørgsmål 397

                                                                             Offentligt

                            Holmens Kanal 22
                            1060 København K
                            Telefon 33 92 93 00
                            post@sm.dk
                            www.sm.dk

Sagsnr.      Folketingets Socialudvalg har d. 8. september 2023 stillet følgende spørgsmål
2023 - 6885  nr. 397 (alm. del) til social- og boligministeren, som hermed besvares.
             Spørgsmålet er stillet efter ønske fra Karina Adsbøl (DD).
Doknr.
749020       Spørgsmål nr. 397:
             ”Vil ministeren som opfølgning på besvarelsen af § 20-spørgsmål S 774
Dato         redegøre for, om lovgivningen bliver fulgt, således at adopterede får udleveret
05-10-2023   de sagsakter, der er?”

             Svar:
             Jeg har en klar forventning om, at Familieretshuset, Adoptionsnævnet og
             Ankestyrelsen som offentlige forvaltningsmyndigheder overholder gældende
             lovgivning, og at adopterede dermed får udleveret sagsakter i den
             udstrækning, det er muligt.

             Som det også fremgår af min tidligere besvarelse af spørgsmål nr. S 774 er en
             anmodning fra en adopteret om at få indsigt i adoptionssagen omfattet af
             forvaltningsloven. Efter forvaltningslovens regler er Familieretshuset,
             Adoptionsnævnet og Ankestyrelsen forpligtede til behandle ansøgninger om
             udlevering af sagsakter fra den adopterede eller forældrene.

             Hvis der er tale om en international adoption skal Danish International Adoption
             (DIA) ligeledes hjælpe den adopterede og adoptivfamilien med at finde
             oplysninger om adoptionsforløbet. Ankestyrelsen fører tilsyn med DIA og
             offentliggør årligt en beretning om dens tilsynsvirksomhed.

             Som ressortminister er jeg meget optaget af, at Familieretshuset,
             Adoptionsnævnet og Ankestyrelsen lever op til gældende lovgivning på
             området. Ministeriet har en generel tilsynsforpligtelse til at følge med i, hvordan
             lovgivningen overholdes og administreres, men de underliggende styrelser er
             uafhængige af instruktioner vedrørende behandlingen og afgørelsen af de
             enkelte sager.

                           1
Med venlig hilsen
Pernille Rosenkrantz-Theil
Social- og boligminister
Bilag:
Bilag 1: Svar på spm. S 774

                                                                                                                                  2
