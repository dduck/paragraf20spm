Folketingets Lovsekretariat                               Socialudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Theresa Berg Andersen (SF) har d. 3. oktober 2023
2023 - 7616  stillet følgende spørgsmål nr. S 10 til social- og boligministeren, som hermed
             besvares.
Doknr.
761407       Spørgsmål nr. S 10:
             ”Vil ministeren sikre, at alle adopterede i Danmark har direkte adgang til
Dato         oplysninger om deres ophav og får udleveret al dokumentation fra Danish
11-10-2023   International Adoption (DIA)?”

             Svar:
             Som det også fremgår af mine tidligere besvarelser af spørgsmål nr. S 774 og
             SOU alm. del spørgsmål nr. 397, mener jeg, at alle har krav på at vide, hvor de
             kommer fra, og hvordan deres livsforløb har været. Derfor skal adopterede klart
             have adgang til at få udleveret oplysninger i deres egen adoptionssag hos DIA.

             Følgende fremgår af de gældende akkrediteringsvilkår mellem Ankestyrelsen
             og Danish International Adoption (DIA):

                                ”DIA skal føre og opbevare sagsjournaler på en sikker måde i
                                overensstemmelse med Datatilsynets retningslinjer herfor og
                                sådan, at DIA kan give aktindsigt i journalerne til
                                adoptionsansøgere og adopterede efter anmodning. DIA skal
                                opbevare journalerne, så længe som Datatilsynet giver
                                organisationen tilladelse hertil.

                                Dette gælder for alle de sagsjournaler, DIA aktuelt opbevarer,
                                og inkluderer derfor også de adoptionssager, som er behandlet
                                af Glemte Børn, AC Børnehjælp og DanAdopt. Når
                                opbevaringspligten ophører, er DIA forpligtet til at overdrage
                                arkivalierne til Rigsarkivets Bevarings- og Kassationsafdeling
                                samt at afholde de dermed forbundne udgifter. Ved
                                overdragelse af arkivalier til Rigsarkivet skal DIA indgå aftale
                                med Rigsarkivet om offentlig tilgængelighed til de af DIA
                                overdragede arkivalier.

                                Aftalen herom skal modsvare arkivlovens regler om
                                offentlighedens adgang til aktindsigt i offentlige arkiver med
                                personfølsomme oplysninger.

                                                                                                                                               1
                   De dokumenter og sager, som ikke knytter sig til de konkrete
                   adoptionssager, men indeholder generelle oplysninger om DIA’s
                   og Glemte Børns, AC Børnehjælps og DanAdopts
                   formidlingsvirksomhed, skal DIA også opbevare, så længe
                   organisationen eksisterer.”
Ankestyrelsen fører tilsyn med DIA’s Post Adoption Service (vejledning, støtte
og rådgivning til adoptivfamilier og adopterede før og efter adoption). Deres
tilsynsforpligtelse går bl.a. ud på at sikre, at de overordnede rammer
understøtter en saglig og etisk forsvarlig bistand, og at DIA følger de
servicemål, der er fastsat for DIA’s Post Adoption Service.
Forpligtelsen til at sikre oplysningerne om adoptionssagen og dermed
adoptionsforløbet skal understøtte den adopteredes ret til egen historie.
Med venlig hilsen
Pernille Rosenkrantz-Theil
Social- og boligminister

Bilag:
Bilag 1 – Svar på spm. S 774 (samling 2022-23)
Bilag 2 – SOU alm. del – svar på spm. 397 (samling 2022-23)

                                                                                                                                  2
