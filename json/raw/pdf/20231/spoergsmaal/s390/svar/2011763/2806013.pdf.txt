                                                                     Transportudvalget 2023-24
                                                                                             Offentligt

                                                                     Transportministeren

Lovsekretariatet                                                     3. januar 2024
Folketinget                                                          2023-5638

                                                                     Frederiksholms Kanal 27 F
                                                                     1220 København K

                                                                     Telefon 41 71 27 00

Folketingsmedlem Nick Zimmermann (DF) har den 21. december
2023 stillet mig følgende spørgsmål, som jeg hermed skal besvare.

Spørgsmål nr. 390:

Med den nuværende viden om de store forsinkelser fra togleveran-
døren, havde ministeren i dag så valgt at indkøbe tog, der også
kunne have kørt på strækninger i f.eks. Tyskland og Sverige?

Svar:

Det har været en klar politisk fastlagt forudsætning for udbuddet,
at DSB skulle indkøbe standardløsninger og gennemføre et projekt
med så lav risiko som muligt.

De nye IC-5 tog blev derfor ikke udbudt til at kunne køre uden for
Danmark og heller ikke til at kunne køre på det strømsystem, som
anvendes i Tyskland. Dette fremgår af DSB’s beslutningsoplæg,
som blev præsenteret på møde med Folketingets transportordfø-
rere den 14. juni 2017, og af DSB’s præsentation af udbuddet for
ordførerne den 30. januar 2018.

Det er svært at se, hvordan et mere kompliceret tog med flere
strømsystemer skulle kunne reducere risikoen for forsinkelser i le-
verancen – nærmere tværtimod.

Med venlig hilsen

Thomas Danielsen
