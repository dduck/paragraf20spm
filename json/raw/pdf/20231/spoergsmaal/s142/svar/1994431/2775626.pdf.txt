                                     Beskæftigelsesudvalget, Socialudvalget 2023-24
                                                                                          Offentligt

Folketingets Lovsekretariat                                                              Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Helene Liliendahl Brydensholt (ALT)
Helene.brydensholt@ft.dk                                                                 T +45 72 20 50 00
                                                                                         E bm@bm.dk
                                                                                         www.bm.dk

                                                                                         CVR 10172748

                                                                                         J.nr. 2023 - 7237
                                                                                         6. november 2023

Folketingsmedlem Helene Liliendahl Brydensholt (ALT) har den 27. oktober 2023
stillet følgende spørgsmål nr. S 142, som hermed besvares.

Spørgsmål nr. S 142:
”Vil ministeren sikre, at plejefamilier, der vælger helt eller delvist at afholde egen
optjent ferie med plejebarn/-børn, får den 5. ferieuge udbetalt? (Spm. nr. S 142).

Begrundelse
Plejefamiliers ferierettigheder er de samme som alle andre lønmodtagere i henhold
til ferieloven. Der henvises til svar på SOU alm. del – spørgsmål nr. 261 (folke-
tingsåret 2022-23, 2. samling). Der findes således ikke nogen særregel for plejefa-
milier, hvilket KL ellers har hævdet som begrundelse for at fastholde varsling af fe-
rieafholdelse uden aflastning af plejebørn.”

Svar:
Som det fremgår af mit svar på S 141, fremgår det af ferielovens forarbejder, at fa-
milieplejere som udgangspunkt kan anses for lønmodtagere i ferielovens forstand. I
en sådan situation vil kommunen være arbejdsgiver og omfattet af arbejdsgiver-
pligterne i ferieloven.

Om lønmodtageres ret til udbetaling af feriebetaling kan jeg oplyse, at lønmodta-
gere under visse betingelser kan få udbetalt optjent ferie ud over 4 uger, også
selvom ferien ikke er afholdt. En lønmodtager kan ligeledes under visse betingelser
få udbetalt optjent ferie, uden at ferien er holdt, hvis feriebetalingen stammer fra et
ophørt ansættelsesforhold. Får lønmodtageren ikke feriebetalingen udbetalt, tilfal-
der feriebetalingen Arbejdsmarkedets Feriefond eller en privat feriefond. Arbejds-
giveren må således ikke beholde lønmodtagerens feriebetaling.

Jeg har en klar forventning om, at kommunerne overholder ferielovens regler og
den dertilhørende praksis.

Venlig hilsen

Ane Halsboe-Jørgensen
Beskæftigelsesminister
