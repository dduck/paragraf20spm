                                                                                        Beskæftigelsesudvalget 2023-24
                                                                                                                       Offentligt

Folketingets Lovsekretariat                                                             Beskæftigelsesministeriet
lov@ft.dk                                                                               Holmens Kanal 20
                                                                                        1060 København K
Mette Thiesen (DF)
Mette.Thiesen@ft.dk                                                                     T +45 72 20 50 00
                                                                                        E bm@bm.dk
Folketingsmedlem Mette Thiesen (Dansk Folkeparti) har den 16. februar 2024 stil-        www.bm.dk
let følgende spørgsmål nr. S 578, som hermed besvares.
                                                                                        CVR 10172748
Spørgsmål nr. S 578:
”Mener ministeren, at det er rimeligt, at danske forældre ikke kan få midlertidig di-   J.nr. 2024 - 1135
spensation fra reglerne om aktivering i forhold til kontanthjælp, fordi de passer de-   26. februar 2024
res meget syge barn, eller vil ministeren arbejde for at skabe en dispensationsmu-
lighed om midlertidig dispensation i kontanthjælpssystemet, så danske forældre
f.eks. kan passe et barn, der kræver opsyn døgnet rundt?”

Svar:
Jeg har ikke mulighed for at kommentere på den konkrete sag, som spørger henvi-
ser til i begrundelsen af sit spørgsmål.

Jeg kan oplyse, at kommunerne har mulighed for at yde hjælp efter gældende regler
om hjælp til dækning af tabt arbejdsfortjeneste til borgere, som fx skal passe et al-
vorligt sygt barn i hjemmet, og efter reglerne om kontanthjælp til borgere, der
mangler pasningsmuligheder til et sygt barn, og derfor har rimelig grund til ikke at
stå til rådighed. Hjælp til dækning af tabt arbejdsfortjeneste ydes efter barnets lov,
som hører under Social-, Bolig- og Ældreministeriets ressortområde, mens reglerne
om kontanthjælp hører under Beskæftigelsesministeriets ressortområde. Jeg har
derfor bedt om bidrag fra social- og boligministeren, som oplyser følgende:

”Efter § 87 i barnets lov skal kommunen yde hjælp til dækning af tabt arbejdsfor-
tjeneste til borgere, som forsørger et barn eller en ung under 18 år i hjemmet, der
lever med en betydelig og varigt nedsat fysisk eller psykisk funktionsnedsættelse
eller en indgribende og langvarig lidelse. Dækningen er betinget af, at kommunen
vurderer, at det er nødvendigt, at barnet eller den unge bliver passet i hjemmet,
samt at det er mest hensigtsmæssigt, at det er moderen eller faderen, som passer
barnet eller den unge.

Det er en forudsætning for at yde hjælp til dækning af tabt arbejdsfortjeneste, at
den pågældende har et indtægtstab ved at passe barnet. Hvis forælderen ikke har
haft en arbejdsindkomst, eller fx har gået arbejdsløs i lang tid, kan der som mini-
mum ydes dækning for tabt arbejdsfortjeneste svarende til niveauet for kontant-
hjælp. Det fremgår af Ankestyrelsens principmeddelelse nr. 169-101 og princip-
meddelelse nr. C-15-022.”

Jeg kan supplerende oplyse, at hvis fx behovet for pasning i hjemmet ikke opfylder
betingelserne for at yde hjælp til dækning af tabt arbejdsfortjeneste, kan borgeren
under visse betingelser i stedet modtage kontanthjælp. Som udgangspunkt skal
modtagere af kontanthjælp stå til rådighed for arbejdsmarkedet og for aktivering –
medmindre man har haft en rimelig grund til ikke at gøre det. Hvis kommunen vur-
derer, at personen har haft en rimelig grund – fx et sygt barn som kræver pasning i
hjemmet – så kan personen ikke sanktioneres i sin kontanthjælp.

Det fremgår af Ankestyrelsens principmeddelelse nr. A-27-083, at en kontant-
hjælpsmodtager, der udeblev fra sit aktiveringstilbud i tre dage grundet barns syg-
dom, havde en rimelig grund til udeblivelsen, da vedkommende ikke havde pas-
ningsmulighed for barnet under sygdommen. Ankestyrelsen har dog ikke i sin
praksis taget stilling til, i hvilket omfang et barns længerevarende sygdom kan be-
tragtes som en rimelig grund til ikke at stå til rådighed.

Hvis en borger er utilfreds med kommunens afgørelse i en konkret sag, kan borge-
ren klage over afgørelsen til Ankestyrelsen. Det gælder både afgørelser efter bar-
nets lov og afgørelser efter reglerne om kontanthjælp.

Samlet set – og som det fremgår af ovenstående - så er der allerede mulighed for at
yde økonomisk hjælp til forsørgelse af borgere, som er nødt til at kunne passe børn
i hjemmet, der er alvorligt syge, eller har alvorlige funktionsnedsættelser.

Venlig hilsen

Ane Halsboe-Jørgensen
Beskæftigelsesminister

1 Ankestyrelsens principafgørelse 169-10 om tabt arbejdsfortjeneste - handicappet barn -
beregningsgrundlag - kontanthjælpsniveau - hjemmehjælperløn - tilknytning til arbejdsmar-
kedet (retsinformation.dk)
2 Ankestyrelsens principafgørelse C-15-02 om tabt arbejdsfortjeneste - beregning - hjem-
mehjælperløn - forudgående lønindtægt - indtægt efter forholdene iøvrigt - aftale om ansæt-
telse. (retsinformation.dk)
3 Ankestyrelsens principafgørelse A-27-08 om kontanthjælp - aktivering - udeblivelse - ri-
melig grund - sygt barn

                                                                                                   2
