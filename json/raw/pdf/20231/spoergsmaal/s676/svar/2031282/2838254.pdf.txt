                                                                                                                            Kulturudvalget 2023-24
                                                                                                                                               Offentligt

                                                                                                                       Kulturministeren

Folketingets Lovsekretariat                                                                                            Kulturministeriet
Christiansborg                                                                                                         Nybrogade 2
1240 København K                                                                                                       1203 København K

                                                                                                                       Tlf  : 33 92 33 70

                                                                                                                       E-mail : kum@kum.dk

                                                                                                                       Web : www.kum.dk

                                                                                                       14. marts 2024

Folketingsmedlem Mikkel Bjørn (DF) har 8. marts 2024 stillet mig følgende spørgsmål
nr. 676, som jeg hermed besvarer.

Spørgsmål:

Hvad mener ministeren om, at DR Symfoniorkestrets kommende sæsonprogram kun
inkluderer tre danske kunstnere, herunder to sangere og en organist, men ingen danske
dirigenter, og kan ministeren forklare baggrunden for denne beslutning, særligt i lyset
af den store tilstedeværelse af internationale kunstnere i programmet, og hvad betyder
den manglende inddragelse af danske kunstnere for værdien og fremtiden af de klassi-
ske musikuddannelser i Danmark, især i betragtning af de talenter, som uddannelserne
fostrer?

Svar:

Jeg vil indledningsvis gerne understrege, at DR er en selvstændig offentlig institution,
og DR’s bestyrelse er DR’s øverste ledelse, jf. radio- og fjernsynsloven. DR har således
fuld kunstnerisk frihed til at tilrettelægge sæsonprogrammet for DR Symfoniorkestret,
og DR bestemmer selv, hvilke musikere, sangere og dirigenter der skal medvirke ved
Symfoniorkestrets koncerter.

Idet det ikke er min opgave som kulturminister at blande mig i DR Symfoniorkestrets
repertoire og besætning, kender jeg således heller ikke baggrunden for DR’s dispositio-
ner i forhold til Symfoniorkestrets kommende sæsonprogram.

Det ligger mig meget på sinde, at vi uddanner professionelle musikere, sangere og diri-
genter med internationalt niveau. Det er konservatorieuddannelserne under Kulturmi-
nisteriet med til at understøtte.

Derudover har jeg med bred politisk opbakning fra de øvrige kulturordførere udarbejdet
en ambitiøs Musikhandlingsplan for 2023-2026, hvor der bl.a. er afsat 6 mio. kr. til en
særlig indsats for dirigenter med programmet ”Dirigentløft”. Initiativet er forankret ved
Aarhus Symfoniorkester og har til formål at udvikle danske dirigenter til både bredde
og elite til gavn for hele det klassiske musikliv i Danmark.

                                                                                                                       Dok. nr. 155831
Med venlig hilsen
Jakob Engel-Schmidt

                                                                               Side 2
