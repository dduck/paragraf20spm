Folketingets Lovsekretariat                                                              Erhvervsudvalget 2023-24
                                                                                                                Offentligt

                                                                                 ERHVERVSMINISTEREN

                                                                                 5. april 2024

Besvarelse af spørgsmål S 741 stillet af Nick Zimmerman (Dansk Fol-              ERHVERVSMINISTERIET
keparti) den 25. marts 2024.
                                                                                 Slotsholmsgade 10-12
Spørgsmål S 741:                                                                 1216 København K
Hvorfor vil ministeren ikke svare på spørgsmål vedrørende de mange bor-
gere, der sidder i klemme i Domus Forsikring?                                    Tlf.  33 92 33 50
(Spm. nr. S 741).
                                                                                 Fax. 33 12 37 78
Svar:
Jeg kan ikke kommentere de konkrete sager, der omtales i artiklen »Kun-          CVR-nr. 10092485
destorm på Domus Forsikring øger pres på erhvervsminister« i Økonomisk
Ugebrev Finans nr. 10 den 24. marts 2024, da tvister mellem et forsikrings-      EAN nr. 5798000026001
selskab og deres kunder behandles af Ankenævnet for Forsikring og/eller
ved domstolene.                                                                  em@em.dk

Jeg vil gerne generelt understrege, at forsikringsselskaber selvsagt skal be-    www.em.dk
handle deres kunder ordentligt, herunder også i forhold til ikke at have ube-
grundet lange sagsbehandlingstider. Jeg har i den forbindelse forelagt
spørgsmålet for Finanstilsynet, der har oplyst følgende:

”Finanstilsynet har ikke mulighed for at kommentere på tilsynet med kon-
krete virksomheder men kan oplyse, at reglerne om god skik kræver, at
forsikringsselskaberne behandler deres kunder redeligt og loyalt.

Der findes ikke regler, der fastsætter en specifik frist for forsikringsselska-
bernes skadesbehandling, men reglerne om god skik tilsiger, at forsikrings-
selskaberne skal behandle skadeanmeldelserne inden for rimelig tid. Der
kan opstå situationer og perioder, hvor forsikringsselskaberne bliver udsat
for et øget antal skadeanmeldelser, som belaster de ressourcer, forsikrings-
selskabet har afsat til skadebehandling. Dette kan påvirke forsikringssel-
skabernes sagsbehandlingstid, men er ikke i sig selv i strid med reglerne
om god skik.”

Med venlig hilsen
Morten Bødskov
