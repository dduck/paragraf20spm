                                                                                Børne- og Undervisningsudvalget 2023-24
                                                                                                                            Offentligt

Folketingets Lovsekretariat                                                     Ministeren
Christiansborg
                                                                                Frederiksholms Kanal 21
Medlem af Folketinget Lotte Rod (RV) har den 15. november 2023 stillet          1220 København K
spørgsmål nr. S 206, som hermed besvares.                                       Tlf. nr.: 33 92 50 00
                                                                                E-mail: uvm@uvm.dk
Spørgsmål nr. S 206:                                                            www.uvm.dk
Hvad er ministerens holdning til at gøre ligesom i Norge, hvor alle lærere      CVR-nr.: 20453044
skal være uddannede? (Spm. nr. S 206).
                                                                                17. november 2023
Der henvises til artiklen »Vil lovfeste lærerutdanning: Kan bli krav for fast   Sagsnr.: 23/23272
jobb som lærer« af 8. november 2023 på nrk.no.

Svar:
Jeg vil gerne understrege, at dygtige og kompetente undervisere er helt
centrale for, at vores elever lærer, udvikler sig og trives både fagligt og
socialt.

Af artiklen, der refereres til i spørgsmålet, fremgår det, at den norske re-
gering ønsker at indføre et lovkrav om relevant læreruddannelse for at få
fastansættelse som lærer, hvor der i dag blot er krav om relevant faglig og
pædagogisk kompetence.

Jeg kan oplyse, at det i Danmark allerede er et krav, at undervisere skal
have gennemført uddannelsen til lærer i folkeskolen eller anden lærerud-
dannelse, der er godkendt af børne- og undervisningsministeren, for at
varetage undervisningen i folkeskolens 1.-10. klasse, jf. folkeskolelovens §
28, stk. 1. Personer med særlige kvalifikationer kan dog varetage undervis-
ningen i enkelte fag, jf. folkeskolelovens § 28, stk. 2. Fx vil en håndværker
kunne undervise i håndværk og design, en cand.mag. i engelsk vil kunne
undervise i engelsk m.v. I helt særlige tilfælde, hvor det ikke er muligt at
ansætte personer, der lever op til ovennævnte krav, kan kommunalbesty-
relsen fravige disse regler.

Regeringen har for nylig fremlagt sit folkeskoleudspil, Forberedt på Fremtiden
II. Her ønsker regeringen at styrke lærerværelserne på de enkelte folkesko-
ler bl.a. ved at give bedre mulighed for, at flere kan tage en meritlærerud-
dannelse og skolebaseret læreruddannelse, hvor fx dygtige lærervikarer ta-
ger en læreruddannelse, samtidig med at de arbejder på skolen. Lærerud-
dannelsen skal fortsat være hovedvejen ind i folkeskolen, men regeringen
ønsker at åbne skolens døre for undervisere med andre baggrunde og
kompetencer. Blandt andet for at understøtte, at flere fagligheder kommer
ind i folkeskolen til gavn for en bedre balance mellem, bogligt, praktisk og
kreativt indhold. Og i en anerkendelse af et foranderligt arbejdsmarked,
hvor der er behov for livslang læring med mulighed for at skifte spor se-
nere i livet.

                                Med venlig hilsen
                                 Mattias Tesfaye

                                                                                                                    2
