                                    Det Udenrigspolitiske Nævn, Udenrigsudvalget 2023-24
                                                                                                  Offentligt

Udenrigsministeriet

Folketingets Udenrigsudvalg         Asiatisk Plads 2
                                    DK-1448 København K
Sag/ID Nr.                   Enhed  Telefon +45 33 92 00 00
                                    Telefax +45 32 54 05 33
                             MENA   E-mail: um@um.dk
                                    http://www.um.dk

                                    Dato

                                    9. december 2023

Svar på § 20 spørgsmål nr. 291 fra Morten Messerschmidt
stillet den 1. december 2023 til ministeren for
udviklingssamarbejde og global klimapolitik

Spørgsmål
Hvad er ministerens holdning til, at danske skattekroner
muligvis er blevet brugt til at fejre Hamas terrorangreb på
Israel den 7. oktober på palæstinensiske skoler, og hvad vil
ministeren gøre for, at danske skattekroner i fremtiden ikke vil
kunne bruges til sådanne handlinger i Palæstina

Begrundelse
Spørgeren henviser til artiklen »Med dine skattekroner har
palæstinensiske skoler fejret 7. oktober-massakren mod
Israel« af 23. november 2023 fra hjemmesiden miff.dk.

Svar
Regeringen tager klar afstand til enhver forherligelse af
Hamas’ terrorangreb på Israel den 7. oktober.
Som følge af Hamas’ terrorangreb mod Israel, besluttede
regeringen at sætte de planlagte udbetalinger for 2023 under
den bilaterale danske udviklingsbistand til Palæstina på
pause.

Under pausen gennemgås støtten for at sikre, at de danske
udviklingsmidler anvendes i overensstemmelse med det
godkendte formål, og for at sikre at Udenrigsministeriet og
vores partnere tager alle nødvendige forholdsregler for at
forebygge, at der ikke ydes direkte eller indirekte støtte til
organisationer og personer, som er omfattet af EU’s og FN’s
terrorlister. Gennemgangen sker i tæt dialog med Danmarks
partnere i EU og Norden.

                              Med venlig hilsen

                                Dan Jørgensen
