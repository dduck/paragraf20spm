                                                                                       Sundhedsudvalget 2023-24

                                                                                       Slotsholmsgade 10-12  Offentligt
                                                                                       DK-1216 København K

                                                                                       T +45 7226 9000
                                                                                       F +45 7226 9001
                                                                                       M sum@sum.dk
                                                                                       W sum.dk

Folketingets Lovsekretariat                                                            Dato: 15-02-2024
                                                                                       Enhed: Lægemidler
                                                                                       Sagsbeh: LBJE
                                                                                       Sagsnr.:2024 - 2350
                                                                                       Dok. nr.: 101391

Medlem af Folketinget Per Larsen (K) har den 9. februar 2024 stillet følgende
spørgsmål nr. S 529 til indenrigs- og sundhedsministeren, som hermed besvares.
Spørgsmål S 529:
”Mener ministeren, at det i vurderingen af nye lægemidler vil give mening at
supplere det eksisterende vurderingsgrundlag med en beregning af, hvorvidt en
ibrugtagning af lægemidlet kan frigøre kapacitet i sundhedsvæsenet?”

Svar:
Som minister ligger det mig meget på sinde at sikre, at vi får mest mulig sundhed for
vores tilgængelige ressourcer.
Det er min forståelse, at Medicinrådet allerede inkluderer sundhedsvæsenets
ressourceforbrug, når de vurderer nye lægemidler. Og det er mit indtryk, at
Medicinrådets tager denne opgørelse i betragtning, når der træffes beslutning om
ibrugtagning af lægemidlet.

Jeg har samtidig noteret mig, at Robusthedskommissionen lægger vægt på, at det
kommende tværgående nationale prioriteringsråd skal bidrage til at frigøre
ressourcer, der kan anvendes til at robustgøre sundhedsvæsenet.
Jeg er enig i, at der er behov for klar prioritering, som kan frigøre kapacitet i
sundhedsvæsenet, og jeg er åben over for at overveje, hvordan et kommende
nationalt prioriteringsråd får de bedste forudsætninger herfor.

                                          Med venlig hilsen

                                            Sophie Løhde
