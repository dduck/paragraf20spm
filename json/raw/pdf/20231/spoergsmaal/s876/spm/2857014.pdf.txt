                                                                                  Sundhedsudvalget 2023-24
                                                                                                          Offentligt

Spørgsmål nr. S 876
§ 20-spørgsmål til skriftlig besvarelse

Til:         Indenrigs- og sundhedsministeren
Dato:        25. april 2024
Stillet af:  Kirsten Normann Andersen (SF)

Mener ministeren, at det er rimeligt, at parallelimportører angiveligt friholdes
fra at oprette medicinlagre i et kommende lovforslag om kritisk medicin og i
givet fald hvorfor?
(Spm. nr. S 876).

Begrundelse
Spørgeren er blevet opmærksom på problemet med finansieringen af de
kommende tvangslagre af kritisk medicin i et nyhedsbrev fra
Lægemiddelindustriforeningen, LIF, jf. artiklen »Lovforslag om lagre af
kritiske lægemidler vækker bekymring« på LIF’s hjemmeside den 26. marts
2024. Derfor har spørgeren bedt ministeren svare på, hvad der er
baggrunden for forslaget om friholdelse af parallelimportører i finansieringen
af de kommende tvangslagre, når parallelimportører angiveligt står for en
fjerdedel af forsyningen med kritisk medicin, og når det ville kunne give god
mening at lade flere være med til at finansiere tvangslagrene, som vil komme
til at koste i omegnen af 65-90 mio. kr.

Svaret bedes sendt elektronisk til spørgeren på
Kirsten.Normann.Andersen@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
