                                         Udvalget for Landdistrikter og Øer 2023-24
                                                                                      Offentligt

Folketingets Lovsekretariat (lov@ft.dk)
nick.zimmermann@ft.dk

Minister for byer og landdistrikter Morten Dahlins svar på MF Nick Zimmer-         Telefon 3392 3390
manns spørgsmål af 19. april 2024 (Spørgsmål S 857).                               e-post km@km.dk

Spørgsmål S 857:                                                                   Akt nr.: 392068

”Er ministeren enig i, at hetzen fra Kystdirektoratet mod nybyggeriet i Havefor-   Dette akt nr. bedes oplyst ved
eningen Venezuela skaber yderligere afstand mellem land og by, da en offentlig     henvendelse til ministeriet
styrelse bekæmper vores landdistrikter, og vil ministeren kæmpe for, at vi får
stoppet hetzen mod helt almindelige borgere, der bor i landdistrikterne?           Dato: 29. april 2024

Svar:

Som minister for både byer og landdistrikter er det en prioritet for mig, at Dan-
mark hænger sammen, og at vi har blik for, at Danmark består af både landdi-
strikter, byer og storbyer. Jeg ser ikke byen og landet som hinandens modsæt-
ninger. De er hinandens forudsætninger, og det er afgørende, at vi ikke får dem
spillet ud mod hinanden.

Som minister kan jeg dog ikke gå ind i konkrete sager.

Reglerne for Kystdirektoratets virke hører under Miljøministeriet. Til besvarel-
sen af spørgsmålet er der derfor indhentet følgende udtalelse fra Miljøministe-
riet:

   ”Strandbeskyttede arealer er forbudszoner, hvor der som hovedregel ikke
   må foretages ændringer af den eksisterende tilstand f.eks. opføre bebyg-
   gelse og andre anlæg eller udføre terrænændringer. Strandbeskyttelse har
   til formål at varetage de landskabelige, naturmæssige og rekreative værdier,
   der er knyttet til kysterne. Der er er en stor samfundsmæssig interesse i at
   bevare kysterne så uforstyrrede som muligt, og derfor kan grundejere inden
   for beskyttelseszonerne ikke bygge eller indrette sig ligeså frit, som andre
   steder i landet.

   Det er forudsat i lovmærkningerne, at bestemmelserne om strandbeskyt-
   telse administreres restriktivt, men dog med visse dispensationsmulighe-
   der. Kystdirektoratet administrerer bestemmelserne inden for denne
   ramme og på baggrund af en lang og fast nævnspraksis.

   Efter administrativ praksis dispenseres der almindeligvis til genopførelse af
   en bygning, hvis den gamle bygning erstattes af en ny bygning med omtrent
   samme dimensioner, placering og udformning og med samme anvendelse
   som bygningen, der nedrives. I den konkrete sag blev der meddelt afslag på
   ansøgning om lovliggørende dispensation, da det opførte hus adskiller sig så
   meget fra det tidligere hus, at det efter reglerne ikke kan betragtes som en
   genopførelse. Det opførte byggeri betragtes derfor som en nyopførelse.
Praksis for at dispensere til nyopførelser inden for strandbeskyttelseslinjen  Akt nr.: 392068
er yderst restriktiv, og Kystdirektoratet har vurderet, at der i den konkrete  Side 2
sag ikke er tale om særlige forhold, der kan begrunde en dispensation.

Det bemærkes, at ejer har påklaget Kystdirektoratets afgørelse til Miljø- og
Fødevareklagenævnet, og påbudssagen om fjernelse af bygningen er der-
med sat i bero indtil klagenævnet træffer afgørelse.

Det er vigtigt for regeringen, at der er balance mellem benyttelse og beskyt-
telse af naturbeskyttede arealer. Der bliver løbende set på reglerne om
strandbeskyttelseslinjen og klitfredning netop for at sikre denne balance.”

Morten Dahlin

               / Lise Marie Buhl
