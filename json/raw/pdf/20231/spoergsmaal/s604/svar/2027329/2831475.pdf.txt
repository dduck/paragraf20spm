Folketingets Lovsekretariat  Klima-, Energi- og Forsyningsudvalget 2023-24
Christiansborg                                                                  Offentligt
1240 København K
                                            Ministeren
                                            Dato
                                            29. februar 2024
                                            J nr. 2024 - 986

Folketingsmedlem Morten Messerschmidt (DF) har d. 22. februar 2024 stillet mig
følgende spørgsmål S 604, som jeg hermed skal besvare.

Spørgsmål nr. S 604:
"Mener ministeren, det er hensigtsmæssigt, at Danmark årligt betaler mellem 1,5 –
2 mia. kr. i støtte til opgraderet biogas, for efterfølgende at eksportere 85 pct. af op-
rindelsesgarantierne til andre EU-lande, når Danmark ikke længere kan indregne
VE-andelen i det nationale regnskab?

Begrundelse
EU's ny praksis vedrørende beregninger af VE-andelen for biogas, der opgraderes
til gasnettet under den kommende unionsdatabase, betyder, at VE-andelen skal
følge oprindelsesgarantierne.”

Svar
Produktionen af vedvarende energi, herunder biogas, er et vigtigt element i den
grønne omstilling af vores energisystem. Omkostningerne til produktionen af ved-
varende energi er ofte højere end omkostningerne til fossil energiproduktion. Det
har derfor været nødvendigt at støtte opgradering af biogas for at øge produktionen
af biogas. Produktionen af biogas svarer i dag til 39 pct. af forbruget, jf. Klimastatus
og -fremskrivning 2023, og støtten vurderes at være afgørende for, at vi på nuvæ-
rende tidspunkt forventer at nå målet om 100 pct. grøn gas i 2030. Vi arbejder dog
for en dansk biogasproduktion, der på sigt kan produceres uden støtte.

Med den seneste revision af direktivet for fremme af vedvarende energi (VE-III) bli-       Klima-, Energi- og
ver oprindelsesgarantier koblet sammen med den konkrete energimængde i den                 Forsyningsministeriet
såkaldte Unionsdatabase for VE-brændstoffer fra 2025. Det betyder, at VE-andelen
for biogassen via anvendelse af oprindelsesgarantier, vil tilfalde forbrugslandet i        Holmens Kanal 20
stedet for produktionslandet, hvilket ellers har været den hidtidige praksis.              1060 København K

                                                                                           T: +45 3392 2800
                                                                                           E: kefm@kefm.dk

                                                                                           www.kefm.dk
                                                                                                         Page 1/2
De nye regler, der er lavet for at ensrette registreringen af handlen med biogas på
tværs af EU, kan medføre et tab af danske VE-andele pga. eksport af oprindelses-
garantier for biogas.
Der blev i 2023 udbetalt 2,1 mia. kr. i støtte til opgraderet biogas. Producenterne
frasagde sig støtte for 5 pct. af biogasproduktionen, og det vides ikke, hvorvidt op-
rindelsesgarantier for denne del blev handlet i Danmark eller eksporteret. I 2023
blev der eksporteret 85 pct. af de udstedte oprindelsesgarantier.
Det er i december 2023 blevet besluttet, at der i de kommende udbud til biogas og
andre grønne gasser ikke vil kunne modtages både støtte og oprindelsesgarantier
for samme mængde produceret biogas.
Med venlig hilsen
Lars Aagaard

                                                                                                                                                               Page 2/2
