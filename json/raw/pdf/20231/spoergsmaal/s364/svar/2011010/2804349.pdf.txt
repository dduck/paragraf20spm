                                                                                         Beskæftigelsesudvalget 2023-24
                                                                                                                        Offentligt

Folketingets Lovsekretariat                                                              Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Victoria Velasquez (EL)
Victoria.Velasquez@ft.dk                                                                 T +45 72 20 50 00
                                                                                         E bm@bm.dk
Folketingsmedlem Victoria Velasquez (EL) har den 14. december 2023 stillet føl-          www.bm.dk
gende spørgsmål nr. S 364, som hermed besvares.
                                                                                         CVR 10172748
Spørgsmål nr. S 364:
”Mener ministeren, at det konkurrenceforvridende og kan skabe risiko for sagsan-         J.nr. 2023 - 8723
læg fra virksomheder, der ikke samarbejder med kommuner og herunder virksom-             21. december 2023
heder fra andre EU-lande, at kommunen til vilkårlige virksomheder tilbyder gratis
forbrug af arbejdskraft (kommunernes virksomhedspraktik)?”

Svar:
Jeg mener, at det er vigtigt, at kommunerne benytter af sig de indsatser der virker,
når de skal hjælpe ledige i job. For nogle ledige kan virksomhedspraktik være et
skridt på vejen til det ordinære arbejdsmarked. Det kan fx være tilfældet for nogle
af de fordrevne fra Ukraine, som kom til Danmark uden netværk eller tilknytning
til det danske arbejdsmarked. Her kan virksomhedspraktik være en hjælp til at op-
bygge et netværk og komme tættere på det ordinære arbejdsmarked. Jeg glæder
mig over, at mange ukrainere – bl.a. ved hjælp af virksomhedspraktik – er kommet
i job.

Jeg mener samtidig, at virksomhedspraktik for ledige skal bruges på ordentlig vis.
Det gælder alle ledige, uanset hvilken nationalitet den enkelte ledige har. Det er
derfor afgørende, at vi har regler for at understøtte, at virksomhedspraktik ikke bli-
ver en ordning, som virksomhederne kan udnytte for at få gratis arbejdskraft. Der-
for stilles der blandt andet krav til virksomhederne om, at der aftales et konkret for-
mål med hvert virksomhedspraktikforløb, eksempelvis at udvikle specifikke kom-
petencer. Desuden er der et krav om et rimeligt forhold mellem, hvor mange ledige
der er i praktik mv. i forhold til antallet af ordinært ansatte i virksomheden, samt et
krav om at, den ledige ikke umiddelbart vil kunne få den givne job på ordinære vil-
kår.

Venlig hilsen

Ane Halsboe-Jørgensen
Beskæftigelsesminister
