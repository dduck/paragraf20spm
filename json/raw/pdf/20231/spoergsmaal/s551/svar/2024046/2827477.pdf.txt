                                                                              Børne- og Undervisningsudvalget 2023-24
                                                                                                                          Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Karina Adsbøl (DD) har den 13. februar 2024 stil-       1220 København K
let spørgsmål nr. S 551, som hermed besvares.                                 Tlf. nr.: 33 92 50 00
                                                                              E-mail: uvm@uvm.dk
Spørgsmål nr. S 551:                                                          www.uvm.dk
Mener ministeren, at børn, der udsætter andre børn for overgreb af den        CVR-nr.: 20453044
karakter, som TV 2 kan berette har fundet sted på Borup Skole, bør bort-
vises fra skolen, eller at skoleledelsen eller kommunen på anden vis burde    21. februar 2024
have handlet med henblik på at stoppe hændelserne, og hvad er ministe-        Sagsnr.: 24/05379
rens holdning til at bede Borup Skole om en redegørelse, hvoraf det frem-
går, hvordan man vil sikre, at overgrebene og den grænseoverskridende
adfærd stopper?

Begrundelse
Der henvises til artiklen »Små skolebørn udsat for voldtægt og overgreb
af andre børn« bragt den 12. februar 2024 på TV 2’s hjemmeside.

Svar:
Som det fremgår af mit svar på spørgsmål S 543, ser jeg med stor alvor og
bekymring på denne sag. Alle børn skal kunne gå trygge i skole og ikke
være bange for at møde grænseoverskridende adfærd. Forældre skal trygt
kunne sende deres barn i skole, og de skal kunne have tillid til, at skolens
ledelse sikrer et trygt og godt undervisningsmiljø og fører det fornødne
tilsyn med eleverne i skoletiden.

Som børne- og undervisningsminister har jeg ressortansvar for folkesko-
len, men jeg har ikke – selv ikke i alvorlige sager som denne – beføjelser
til at gribe ind i afgørelser fra skolelederen eller kommunalbestyrelsen.
Det er skolelederen, der træffer konkrete beslutninger om skolens elever.
Det skal ske inden for de mål og rammer og principper, som kommunal-
bestyrelsen og skolebestyrelsen har fastsat. Det skyldes, at det er skolele-
deren, der har den faglige indsigt og viden om sager vedrørende skolens
elever, og derfor er det også skolelederen, der har kompetencen til at træffe
afgørelse i sådanne sager.

Skolens leder skal ved afgørelser forholde sig til proportionalitet mellem
elevens handling og de sanktioner, som er mulige efter folkeskolens or-
densbekendtgørelse.

Ordensbekendtgørelsen giver allerede i dag mulighed for, at skolens leder
i særligt grove tilfælde eller gentagelsestilfælde kan iværksætte overflytning
af en elev til en anden skole uden elevens og forældrenes tilslutning. Det
er dog ikke muligt at udskrive elever i den undervisningspligtige alder af
folkeskolen uden forældrenes samtykke. Kommunen har pligt til at tilbyde
alle elever i den undervisningspligtige alder 10 års skolegang i folkeskolen.
Det følger samtidig af grundlovens § 76, at alle børn i den undervisnings-
pligtige alder har ret til fri undervisning i folkeskolen.

Styrelsen for Undervisning og Kvalitet er i dialog med Køge Kommune
om, hvordan styrelsen bedst kan bistå med vejledning i forhold til situati-
onen omkring Borup Skole. Givet sagens karakter er også andre myndig-
heder og aktører involveret.

Jeg mener, der skal være plads til alle børn i folkeskolen. Men ikke til al
adfærd. Samtidig ønsker jeg ikke at lave ny regulering for 1300 folkeskoler
på baggrund af en enkel meget ulykkelig sag. Jeg har derfor rakt ud til bl.a.
Kommunernes Landsforening og er i dialog med folkeskolens parter i for-
hold til, om sagen er et udtryk for et bredere billede.

Jeg ser frem til at drøfte de forskellige politiske overvejelser med hele Fol-
ketingets Børne- og Undervisningsudvalg på et planlagt møde den 22. fe-
bruar.

                                Med venlig hilsen

                                 Mattias Tesfaye

                                                                                                                    2
