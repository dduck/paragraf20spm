Folketingets Lovsekretariat                                                        Miljø- og Fødevareudvalget 2023-24
Christiansborg                                                                                                          Offentligt
1240 København K
                                                                               J.nr. 2023 - 9580
                                                                               Den 11. oktober 2023

Miljøministerens besvarelse af spørgsmål nr. S 29 stillet den 3. oktober 2023 af Sascha Faxe
(ALT).

Spørgsmål nr. S 29
”Vil ministeren redegøre for, hvorvidt ministeren mener, at kommunerne bør være mere
opsøgende i deres indsats for at opspore miljøfremmede stoffer, herunder tungmetaller, på deres
strandarealer?”

Svar
Borgerne skal selvfølgelig ikke udsættes for en helbredsrisiko, når de benytter de danske
badestrande. Det er min klare forventning, at alle kommuner med badevandsstationer, som
ansvarlig myndighed for badevandskvaliteten, ønsker at bidrage til at sikre trygheden ved at
opspore miljøfremmede stoffer, herunder tungmetaller, hvis der er en risiko for en forurening på
strandarealerne, som kan have en negativ påvirkning på badevandskvaliteten.

Hvis kommunerne har kendskab til forureningskilder, som f.eks. havne eller spildevandsudløb, i
nærheden af badevandsområder, er kommunerne også ansvarlige for at udtage prøver af
badevandet for miljøfremmede stoffer med henblik på at afgrænse de kendte forureninger. Hvis
forureningen ikke straks kan afhjælpes, skal kommunen efter samråd med Styrelsen for
Patientsikkerhed, fraråde badning eller udstede badeforbud.

Magnus Heunicke              /  Lea Frimann Hansen

Miljøministeriet • Frederiksholms Kanal 26 • 1220 København K
Tlf. 38 14 21 42 • CVR 12854358 • EAN 5798000862005 • mim@mim.dk • www.mim.dk
