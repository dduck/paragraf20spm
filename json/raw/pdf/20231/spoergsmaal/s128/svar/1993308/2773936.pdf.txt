Folketingets Lovsekretariat                               Socialudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Marlene Harpsøe (DD) har d. 25. oktober 2023 stillet
2023 - 8169  følgende spørgsmål nr. S 128 til social- og boligministeren, som hermed
             besvares.
Doknr.
770532       Spørgsmål nr. S 128:
             ”Er ministeren enig i, at døve har et usynligt handicap, og at man på denne
Dato         baggrund er i fare for at blive overset, og vil ministeren vil sikre, at døve har en
02-11-2023   ret til tegnsprogstolkning?”

             Svar:
             Jeg er enig i, at det er vigtigt at sikre, at døve får den hjælp og støtte, de har
             behov for som følge af deres funktionsnedsættelse, herunder nødvendig
             tegnsprogstolkning.

             Som følge af sektoransvarsprincippet er ansvaret for at sikre adgang til den
             nødvendige tegnsprogstolkning forankret hos forskellige myndigheder. Sektor-
             ansvarsprincippet betyder eksempelvis, at ansvaret for at sikre tolkebistand i
             forbindelse med behandling på sygehuset ligger hos Indenrigs- og Sundheds-
             ministeriet, mens Beskæftigelsesministeriet har ansvaret for at sikre nødvendig
             tegnsprogstolkebistand i forbindelse med beskæftigelse mv.

             På mit eget område sikrer tolkeloven (Lov om tolkning til personer med
             hørehandicap) adgang til tegnsprogstolkning på områder, der ikke er reguleret
             af anden lovgivning.

             Med venlig hilsen
             Pernille Rosenkrantz-Theil
             Social- og boligminister

                             1
