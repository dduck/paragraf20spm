                                                                              Børne- og Undervisningsudvalget 2023-24
                                                                                                                          Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Lotte Rod (RV) har den 4. oktober 2023 stillet          1220 København K
spørgsmål nr. S 36, som hermed besvares.                                      Tlf. nr.: 33 92 50 00
                                                                              E-mail: uvm@uvm.dk
Spørgsmål nr. S 36:                                                           www.uvm.dk
”Hvad er ministerens holdning til at sikre, at der fortsat vil være gymna-    CVR-nr.: 20453044
sieuddannelser i en by som Tønder, hvor ungdomsårgangen falder med
39% i årene 2010-35, herunder hvornår vil regeringen øge grundtilskuddet      10. oktober 2023
til gymnasierne?”                                                             Sagsnr.: 23/16829

Svar:
Jeg er meget opmærksom på udfordringerne med faldende ungdomsår-
gange og konsekvenserne heraf for gymnasier i flere dele af landet. Derfor
er jeg optaget af at finde løsninger, der blandt andet kan imødekomme de
økonomiske udfordringer som institutioner i yderområder står overfor,
herunder faldende elevtal.

Regeringen har derfor valgt at gå videre med de tiltag fra den tidligere af-
tale om elevfordeling, der sigter efter, at gymnasier i mindre befolkede
områder ikke lukker. Erfaringerne fra i år, hvor disse regler har været gæl-
dende for første gang, vil naturligvis blive taget med i de videre politiske
overvejelser.

For så vidt angår udkantstilskuddet til gymnasierne, findes der allerede i
dag et udkantstilskud, der giver et substantielt ekstra tilskud til små gym-
nasier, der ligger langt fra nærmeste andet gymnasium. Som det fremgår
af regeringsgrundlaget ønsker vi at se på ændringer af de økonomiske sty-
ringsmodeller, særligt med henblik på at skabe mere lige vilkår mellem
f.eks. de almene gymnasier og erhvervsskolerne. Det er imidlertid afgø-
rende, at konsekvenserne ved at ændre i taxametersystemet bliver belyst
grundigt før, at der foretages justeringer af systemet, eftersom selv små
ændringer kan have store konsekvenser for den enkelte skoles økonomi.

                                Med venlig hilsen

                                 Mattias Tesfaye
