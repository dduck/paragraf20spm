                                                                                                                              Kulturudvalget 2023-24
                                                                                                                                                 Offentligt

                                                                                                                         Kulturministeren

Folketingets Lovsekretariat                                                                                              Kulturministeriet
Christiansborg                                                                                                           Nybrogade 2
1240 København K                                                                                                         1203 København K

                                                                                                                         Tlf  : 33 92 33 70

                                                                                                                         E-mail : kum@kum.dk

                                                                                                                         Web : www.kum.dk

                                                                                                          9. april 2024

Folketingsmedlem Charlotte Broman Mølbæk (SF) har 3. april 2024 stillet mig følgende
spørgsmål nr. 765, som jeg hermed besvarer.

Spørgsmål:

Mener ministeren, at sondringen mellem redaktionelt ansvar og indholdsmoderation er
tidssvarende, når mange platforme/tjenester selv investerer i og kuraterer indhold blan-
det med brugergenereret og brugeruploadet indhold?

Svar:

Jeg mener helt grundlæggende, at tech-giganterne skal tage et større ansvar for indhol-
det på deres platforme. Med de nye EU-regler for digitale tjenester, der trådte i kraft d.
17. februar 2024, stiller vi nu flere krav til platformenes indholdsmoderation. Det me-
ner jeg er positivt, og nu skal vi sikre, at reglerne bliver håndhævet.

Samtidig er jeg af den holdning, at det er problematisk, at en del af det medieindhold,
danskerne møder på f.eks. sociale medier, ikke er underlagt et medieansvar tilsvarende
de etablerede massemedier, som er omfattet af medieansvarsloven, herunder et krav
om, at massemediernes indhold og handlemåde skal være i overensstemmelse med god
presseskik.

Det nedsatte Medieansvarsudvalg har blandt andet fået til opgave at undersøge, hvor-
dan rammerne omkring mediernes ansvar kan gøres mere tidssvarende med henblik på
at styrke borgernes retssikkerhed i en digital virkelighed. Udvalget har også fået til op-
gave at undersøge bloggere og influenceres ansvarsforhold med hensyn til det indhold,
de publicerer og viderebringer.

Jeg ser frem til at drøfte udvalgets anbefalinger, når de kommer.

Med venlig hilsen

Jakob Engel-Schmidt

                                                                                                                         Dok. nr. $dossier_documentnumber$
