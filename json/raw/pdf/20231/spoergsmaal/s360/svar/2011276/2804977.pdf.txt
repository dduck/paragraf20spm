                                                                           Finansudvalget, Transportudvalget 2023-24

                                                                                              Transportudvalget 202O3f-f2e4ntligt
                                                                        TRU Alm.del - endeligt svar på spørgsmål 55

                                                                                                                        Offentligt

                                                                        Transportministeren

Transportudvalget                                                       7. december 2023
Folketinget                                                             2023-5090

                                                                        Frederiksholms Kanal 27 F
                                                                        1220 København K

                                                                        Telefon 41 71 27 00

Transportudvalget har i brev af 8. november stillet mig følgende
spørgsmål (TRU alm. del), som jeg hermed skal besvare.

Spørgsmål nr. 55:

Vil ministeren redegøre for beslutningen om ikke at imødekomme
det fælles forståelsespapir, der blev indgået mellem BRT-kommu-
nerne, regionen og Transportministeriet i april 2022 om BRT-ru-
terne 200S og 400S, herunder kommunernes ønsker om at medfi-
nansiering af anlæg sker uden for det kommunale anlægsloft, at de
lokale parter kan lånefinansiere eventuelle anlægsudgifter, som ud-
gangspunkt med 40-årig afdragsprofil, samt at kommunerne ikke
af alene skal oppebære risikoen for anlægsprisændringer?

Svar:

Det fremgår af aftale mellem Socialdemokratiet, Socialistisk Folke-
parti, Radikale Venstre og Enhedslisten om ’Udmøntning af inve-
steringsmidler i Bedre og billigere kollektiv trafik for perioden
2022-2035’ af 28. juni 2021, at aftaleparterne er enige om at finan-
siere halvdelen af etableringen af en BRT på 400S op til en ramme
på 950 mio. kr., samt at finansiere halvdelen af etableringen af en
BRT på 200S op til en ramme på 525 mio. kr. Det fremgår endvi-
dere, at ovenstående forudsætter, at der blandt de berørte kommu-
ner tilvejebringes finansiering til den resterende andel af projektet.

Det ’Fælles forståelsespapir om BRT på 200s og 400s’ af 1. juli
2022 er alene en oplistning af kommunernes finansielle forudsæt-
ninger for anlæg af BRT-ruter, samt at der arbejdes for, at der skal
foreligge en afklaring herom.

Afklaringen blev meddelt de lokale partere i brev af den 18. sep-
tember 2023.

Med venlig hilsen

Thomas Danielsen
