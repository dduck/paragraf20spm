                                         Færøudvalget, Forsvarsudvalget 2023-24
                                                                                    Offentligt

Spørgsmål nr. S 594
§ 20-spørgsmål til skriftlig besvarelse

Til:         Forsvarsministeren
Dato:        20. februar 2024
Stillet af:  Sjúrður Skaale (JF)

Har regeringen planer om at bygge flere fregatter?
(Spm. nr. S 594).

Begrundelse
Esben Salling Larsen, militæranalytiker ved Forsvarsakademiet, vurderer, at
skulle der komme en reel krigssituation, »kniber det lidt« for Danmark. Der
ville fra NATO være en forventning om, at Danmark stiller med fregatter i
området mellem Grønland, Island og Færøerne. Esben Salling Larsen
oplyser i den forbindelse, at »det kan vi principielt godt, men problemet er, at
vi har kun fem fregatter, der så både skal klare Østersøen, Nordatlanten og
Arktis«. Så principielt har Danmark kapaciteten, men med det, der sker i
Europa, bliver skibene også efterspurgt andre steder, og det er svært at se,
hvordan de fem fregatter kan strække til at varetage NATO’s interesser.

Svaret bedes sendt elektronisk til spørgeren på Sjurdur.Skaale@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
