Folketingets Lovsekretariat                                                        Miljø- og Fødevareudvalget 2023-24
Christiansborg                                                                                                          Offentligt
1240 København K
                                                                               J.nr. 2024 - 3678
                                                                               Den 9. april 2024

Miljøministerens besvarelse af spørgsmål nr. S 756 stillet den 2. april 2024 af Signe Munk (SF).

Spørgsmål nr. S 756
”Hvordan mener ministeren, at de anmeldte rettigheder inden for råstofområdet skal behandles
efter 2028?”

Begrundelse
Det fremgår af regeringsgrundlaget, at der tages »initiativ til en råstofplan, som understøtter en
bæredygtig udvinding af sand og grus samt mere genanvendelse af byggematerialer«. En del af
den nuværende råstoflovgivning indeholder »anmeldte rettigheder«, som er forlænget til 2028.
Derfor ønskes der et svar på, hvordan disse skal behandles i ny råstoflovgivning.

Svar
Det er korrekt, at de anmeldte rettigheder, som blev forlænget i 2003, udløber den 1. juli 2028.
Der er ikke på nuværende tidspunkt taget stilling til, hvordan de anmeldte rettigheder skal
behandles efter 2028. Jeg vil i god tid frem mod 1. juli 2028 bede mit embedsværk om at se på de
anmeldte rettigheder og overveje eventuelle tiltag som følge af udløbet.

Magnus Heunicke              /  Kasper Rise

Miljøministeriet • Frederiksholms Kanal 26 • 1220 København K
Tlf. 38 14 21 42 • CVR 12854358 • EAN 5798000862005 • mim@mim.dk • www.mim.dk
