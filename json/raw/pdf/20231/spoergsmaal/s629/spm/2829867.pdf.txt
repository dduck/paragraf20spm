                                                                               Miljø- og Fødevareudvalget 2023-24
                                                                                                                   Offentligt

Spørgsmål nr. S 629
§ 20-spørgsmål til skriftlig besvarelse

Til:         Miljøministeren
Dato:        26. februar 2024
Stillet af:  Carl Valentin (SF)

Mener ministeren, at det er hensigtsmæssigt, at plejestationer ikke må
behandle nødstedte eller tilskadekomne pindsvin og i stedet er tvunget til at
aflive dem eller udsætte dem til at dø i naturen, når det er veldokumenteret,
at bestanden af pindsvin i Europa er på stærk tilbagegang, og at flere lande,
så som England og Sverige, har tilføjet pindsvin på IUCN’s rødliste som
sårbar overfor udryddelse?
(Spm. nr. S 629).

Begrundelse
Nyfortolkningen af Artsfredningsbekendtgørelsens Kapitel 7, § 30, som
omtaler pleje af tilskadekommet vildt eller nødstedt yngel, vil ifølge
Pindsvinevennerne i Danmark, Pindsvinehospitalet Gentofte og Dansk
Pindsvinepleje og Beskyttelse få den konsekvens, at plejestationer ikke må
behandle nødstedte eller tilskadekomne pindsvin og i stedet er tvunget til at
aflive dem eller udsætte dem til at dø i naturen.

Svaret bedes sendt elektronisk til spørgeren på Carl.Valentin@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                               Side 1 | 1
