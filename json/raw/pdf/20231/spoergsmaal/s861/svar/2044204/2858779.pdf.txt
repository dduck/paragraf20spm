Folketingets Lovsekretariat                                                              Erhvervsudvalget 2023-24
                                                                                                                Offentligt

                                                                                 ERHVERVSMINISTEREN

                                                                                 30. april 2024

Besvarelse af spørgsmål S 861 stillet af Nick Zimmermann (DF) den                ERHVERVSMINISTERIET
22. april 2024.
                                                                                 Slotsholmsgade 10-12
Spørgsmål S 861:                                                                 DK - 1216 København K
Mener ministeren, at det er bekymrende, at mange danske arbejdspladser
såsom på Danish Crown lukker, og hvilke initiativer vil ministeren tage for      Tlf.  33 92 33 50
at sikre, at vi undgår massive fyringer indenfor disse sektorer i fremtiden?
                                                                                 Fax. 33 12 37 78
Svar:
Jeg er opmærksom på, at Danish Crown den 18. april meddelte lukning af           CVR-nr. 10092485
virksomhedens slagteri i Ringsted. Det er beklageligt både for de berørte
medarbejdere på slagteriet og branchen som helhed. Lukningen af slagte-          EAN nr. 5798000026001
riet, som en af de største private arbejdspladser, er et hårdt tab for Ringsted
by og kommune. Det er mit håb, at de afskedigede medarbejdere hurtigst           em@em.dk
muligt finder anden beskæftigelse.
                                                                                 www.em.dk
Produktionsvirksomheder er en vigtig prioritet for regeringen, og vi arbej-
der aktivt for at styrke produktionsvirksomhedernes internationale konkur-
renceevne.

Foruden regeringens arbejde for et stærkt dansk erhvervsliv, har regeringen
fokus på at afhjælpe de konkrete konsekvenser som lukningen af store ar-
bejdspladser, såsom slagteriet i Ringsted, har for de berørte medarbejdere
og lokalområdet. Regeringen har bl.a. søgt om støtte hos Den Europæiske
Fond for Tilpasning til Globaliseringen for Afskedigede Arbejdstagere i
forbindelse med lukningen af Danish Crowns slagteri i Sæby i 2023. EU-
Parlamentet har den 24. april 2024 godkendt den danske ansøgning på 23
mio. kr.

Støtten fra Globaliseringsfonden går til at hjælpe de afskedigede medarbej-
dere videre til et nyt arbejde. Støtten bidrager dermed til at imødegå de
negative økonomiske konsekvenser for Frederikshavn Kommune og lokal-
områdets handels- og erhvervsliv, som lukningen af slagteriet har medført.

Beskæftigelsesministeriet er i kontakt med de lokale aktører, herunder virk-
somheden, Fødevareforbundet NFF og jobcentrene som følge af lukningen
af slagteriet i Ringsted for at sikre, at de afskedigede medarbejdere bedst
muligt hjælpes videre. Ud over mulighederne inden for det almindelige be-
skæftigelsessystem, er Erhvervsstyrelsen i dialog med Ringsted Kommune
om, mulighederne for at ansøge om støtte fra Globaliseringsfonden. Rege-
ringen følger dialogen med de lokale aktører tæt.

Med venlig hilsen

Morten Bødskov
