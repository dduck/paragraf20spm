                                                                                                Sundhedsudvalget 2023-24

                                                                                                Slotsholmsgade 10-12   Offentligt
                                                                                                DK-1216 København K

                                                                                                T +45 7226 9000
                                                                                                F +45 7226 9001
                                                                                                M sum@sum.dk
                                                                                                W sum.dk

       Folketingets Lovsekretariat                                                              Dato: 26-04-2024
                                                                                                Enhed: Sygehuspolitik
                                                                                                Sagsbeh: rhw
                                                                                                Sagsnr.:2024 - 5483
                                                                                                Dok. nr.: 146896

       Medlem af Folketinget Per Larsen (KF) har den 18. april stillet følgende spørgsmål
       nr. S 841 til indenrigs- og sundhedsministeren, som hermed besvares.

       Spørgsmål S 841:
       ”Mener ministeren, at den store mangel på tandplejere, jf. en forgæves
       rekrutteringsrate for tandplejere på 43 pct., og de lange ventetider i den kommunale
       tandpleje, bør medføre, at der ændres på dimensioneringen af
       tandplejeruddannelsen?

       Begrundelse
       Der henvises til oplysningerne på jobindsats.dk under: Status på arbejdsmarkedet:
       Virksomhedernes forgæves rekrutteringer.”

       Svar:
       Jeg er meget optaget af, at vi har personale med de rette kompetencer til at løfte
       opgaverne i sundhedsvæsenet. I vores sundhedsvæsen er der på en række områder
       udfordringer med rekruttering af sundhedspersonale. Denne udfordring opleves også
       steder i den kommunale børne- og ungdomstandpleje. Jeg vil være opmærksom på
       udviklingen på tandområdet og tage det med i min løbende dialog med relevante
       parter.

       Dimensionering af tandplejeruddannelsen ligger under Uddannelses- og
       Forskningsministeriets ressort. Sundhedsstyrelsen bidrager med faglige anbefalinger
       ift. dimensionering af uddannelsen. Anbefalingerne baseres bl.a. på inddragelse af
       relevante aktører på området samt prognoser for udbuddet af sundhedspersonale på
       tandplejens arbejdsmarked.

. / .  Jeg noterer mig i den forbindelse, at antallet af tandplejere forventes at stige med 23

       pct. frem mod 2045, jf. grundscenariet i Sundhedsstyrelsens prognose for udbuddet

       af personale i tandplejen for perioden 2023-2045 (vedlagt).

                                    Med venlig hilsen

                                    Sophie Løhde
