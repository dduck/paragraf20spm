                                                    Udlændinge- og Integrationsudvalget 2023-24
                                                                                                     Offentligt

Spørgsmål nr. S 670
§ 20-spørgsmål til skriftlig besvarelse

Til:         Udlændinge- og integrationsministeren
Dato:        7. marts 2024
Stillet af:  Mikkel Bjørn (DF)

Mener ministeren, at det er udtryk for god regeringsførelse, når ministeren
ikke ønsker at kvalificere Folketingets behandling af et beslutningsforslag, i
det konkrete tilfælde ved at oplyse Folketingets medlemmer om, hvorvidt
vedtagelsen af beslutningsforslag B 33 ville føre til en anden afgørelse i en
konkret sag om fratagelse af indfødsret, og vil ministeren endvidere
tilkendegive, om den manglende villighed til at besvare spørgsmål, hvis
regeringen ikke har planer om et givent politisk tiltag, er en generel tilgang til
besvarelsen af spørgsmål?
(Spm. nr. S 670).

Begrundelse
Der henvises til ministerens besvarelse af spørgsmål 3 på B 33 om, at
Danmark udtræder af Europarådets konvention af 6. november 1997 om
statsborgerret (statsborgerretskonventionen).

Svaret bedes sendt elektronisk til spørgeren på mikkel.bjorn@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                    Side 1 | 1
