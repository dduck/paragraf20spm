                                                                                 Børne- og Undervisningsudvalget 2023-24
                                                                                                                             Offentligt

Folketingets Lovsekretariat                                                      Ministeren
Christiansborg
                                                                                 Frederiksholms Kanal 21
Medlem af Folketinget Lotte Rod (RV) har den 25. oktober 2023 stillet            1220 København K
spørgsmål nr. S 130, som hermed besvares.                                        Tlf. nr.: 33 92 50 00
                                                                                 E-mail: uvm@uvm.dk
Spørgsmål nr. S 130:                                                             www.uvm.dk
Hvad er ministerens holdning til, at det ifølge skoleleder Marco Damgaard        CVR-nr.: 20453044
fra Tingbjerg Skole er »fuldstændig uforståeligt, at vi i en tid med vigtige
og alvorlige opgaver og udfordringer i folkeskolen skal misbruge børnenes        1. november 2023
tid, trivsel og læring på at gennemføre de nationale overgangstest, som          Sagsnr.: 23/20479
tydeligt for enhver ikke fungerer særlig godt«?

Svar:
Folkeskoleforligskredsen besluttede med aftalen om det fremtidige evalu-
erings- og bedømmelsessystem i folkeskolen i oktober 2021, at de tidligere
nationale test skulle afskaffes og erstattes af Folkeskolens Nationale Fær-
dighedstest. Da det tager flere år at udvikle, afprøve og implementere de
nye færdighedstest, besluttede forligskredsen samtidig, at der i en over-
gangsperiode indføres Folkeskolens Nationale Overgangstest, indtil de
nye test er klar fra og med skoleåret 2026/27.

Da der med overgangstestene er tale om midlertidige test, har it-systemet
i overgangsperioden begrænset funktionalitet sammenlignet med det tidli-
gere testsystem og det system, der skal udvikles til Folkeskolens Nationale
Færdighedstest. Det drejer sig blandt andet om, at der i overgangsperioden
vises færre og mere simple tilbagemeldinger og visninger af testresulta-
terne.

Jeg mener, at der er rigtigt, at vi på trods af en mere begrænset funktiona-
litet fortsat stiller et obligatorisk testredskab til rådighed, som skolen eva-
luerer eleverne fagligt med. Testresultaterne fra overgangstestene kan ikke
stå alene, men bør ses i sammenhæng med den øvrige viden, som skolen
har om eleverne. Folkeskolens Nationale Overgangstest er på den måde
et supplement til de øvrige test- og evalueringsværktøjer, som i dag anven-
des i folkeskolen.
Formålet med overgangstestene er derudover også at sikre, at vi – også i
en overgangsperiode – har mulighed for at følge udviklingen i den danske
folkeskole på nationalt plan, og at kommunerne kan følge udviklingen lo-
kalt.

                                Med venlig hilsen
                                 Mattias Tesfaye

                                                                                                                    2
