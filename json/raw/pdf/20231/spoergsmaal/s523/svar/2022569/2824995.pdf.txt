Folketingets Erhvervsudvalg                                                              Erhvervsudvalget 2023-24
                                                                                                                Offentligt

                                                                                 ERHVERVSMINISTEREN

                                                                                 14. februar 2024.

Besvarelse af spørgsmål nr. S 523 stillet af Nick Zimmermann (DF)                ERHVERVSMINISTERIET
den 7. februar 2024.
                                                                                 Slotsholmsgade 10-12
Spørgsmål 523:                                                                   1216 København K
Hvordan vil ministeren sikre, at antallet af klager til Forbrugerombudsman-
den, der ikke bliver behandlet, bliver nedbragt, så forbrugerne igen kan         Tlf.  33 92 33 50
have tillid til, at deres klager får den forventede kompetente og hurtige be-
handling?                                                                        Fax. 33 12 37 78

Svar:                                                                            CVR-nr. 10092485
Forbrugerombudsmanden (FO) fører som uafhængig myndighed tilsyn
med, at virksomheder overholder markedsføringsloven og anden forbru-             EAN nr. 5798000026001
gerbeskyttende lovgivning. Forbrugere kan derfor klage til FO, hvis de me-
ner, at erhvervsdrivende ikke overholder reglerne.                               em@em.dk

Da FO er en uafhængig tilsynsmyndighed, har hverken Erhvervsministeriet          www.em.dk
eller jeg instruktionsbeføjelse over for FO i forhold til, hvilke sager FO skal
behandle eller hvordan de skal behandles. I sin behandling af klager har FO
en prioriteringsadgang. Det betyder, at FO ikke er forpligtet til at behandle
alle klager, som modtages.

Til brug for min besvarelse af spørgsmålet har jeg indhentet bidrag fra FO,
der har oplyst følgende:

”Forbrugerombudsmanden har de seneste år modtaget ca. 7.000 henven-
delser årligt. Henvendelserne kommer primært fra forbrugere, men også
organisationer, andre erhvervsdrivende og myndigheder, der henvender
sig med forbrugerretlige problemstillinger eller klager over konkrete mar-
kedsføringstiltag mv.

Forbrugerombudsmanden foretager en gennemgang og vurdering af alle
de henvendelser, der modtages, men har ikke mulighed – eller grundlag –
for at tage samtlige sager op til realitetsbehandling. Det skyldes bl.a., at
det ikke er alle de henvendelser, der modtages, hvor der foreligger en over-
trædelse af markedsføringsloven.
Da der modtages langt flere henvendelser og klager end der er ressourcer
til at behandle, er Forbrugerombudsmanden nødsaget til at foretage en
prioritering af, hvilke sager der tages op til behandling. Denne priorite-
ringsadgang er særskilt hjemlet i bekendtgørelse nr. 1249 af 25. november
2014, hvoraf følgende fremgår af § 1, stk. 1:

”Forbrugerombudsmanden kan på eget initiativ eller på baggrund af kla-
ger fra andre optage sager til behandling. Forbrugerombudsmanden er
ikke forpligtet til at behandle alle klager, som han får forelagt. Forbruger-
ombudsmanden skal ved optagelsen af sager til behandling navnlig lægge
vægt på varetagelsen af hensynet til forbrugerne.”

Når det vurderes, hvilke sager der skal tages op til behandling, lægges der
afgørende vægt på at prioritere de sager, der giver den størst mulige effekt
på forbrugerbeskyttelsen, herunder om en henvendelse vedrører en er-
hvervsdrivende eller en branche, som der modtages mange klager over,
eller om problemet i øvrigt vurderes at berøre mange forbrugere.

I 2023 tog Forbrugerombudsmanden mere end 5.000 henvendelser op til
behandling, og disse henvendelser resulterede bl.a. i konkrete sager vedr.
erhvervsdrivendes markedsføring, i råd og vejledning til forbrugere, ori-
entering til de erhvervsdrivende om gældende lovgivning eller besvarelse
af forespørgsler fra erhvervsdrivende om lovligheden af påtænkte mar-
kedsføringstiltag mv. Dertil kom et antal sager, som Forbrugerombuds-
manden rejste af egen drift, bl.a. på grundlag af medieomtale.

For de henvendelser, som ikke tages op til realitetsbehandling, er det væ-
sentligt at fremhæve, at disse ikke er uden betydning for Forbrugerombuds-
mandens virksomhed. Henvendelserne indgår således i Forbrugerombuds-
mandens samlede videns- og erfaringsgrundlag og bidrager til at give et
grundlag for at vurdere, hvilke sager og problemstillinger, der fremadrettet
bør fokuseres på. Det forhold, at en henvendelse ikke bliver taget op til
behandling i første omgang, udelukker således ikke, at den problemstilling,
der rejses i henvendelsen, kan indgå i en senere sag, der behandles af For-
brugerombudsmanden.”

Afslutningsvis kan jeg oplyse, at FO er finansieret via en bevilling på fi-
nansloven, som i 2023 udgjorde 30,4 mio.kr. FO modtager i perioden 2022-
2025 en midlertidig bevilling på 7 mio. kr. årligt til styrkelse af tilsynet,
navnlig i sager om såkaldt ”greenwashing”, som – alt andet lige betyder –
at FO i denne periode kan behandlere flere klager. Denne bevilling bortfal-
der som udgangspunkt i 2026.

En ny politisk aftale fra november 2023 har endvidere medført, at FO fra
2025 og frem får en ekstra bevilling på 2 mio. kr. årligt til prioritering af et
styrket tilsyn med reglerne om reklame for tobak, nikotin og alkohol.
Med venlig hilsen
Morten Bødskov
