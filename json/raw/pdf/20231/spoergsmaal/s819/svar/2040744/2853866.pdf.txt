                                                                                        Sundhedsudvalget 2023-24

                                                                                        Slotsholmsgade 10-12   Offentligt
                                                                                        DK-1216 København K

                                                                                        T +45 7226 9000
                                                                                        F +45 7226 9001
                                                                                        M sum@sum.dk
                                                                                        W sum.dk

Folketingets Lovsekretariat                                                             Dato: 18-04-2024
                                                                                        Enhed: Sygehuspolitik
                                                                                        Sagsbeh: emi, rhw
                                                                                        Sagsnr.:2024 - 5115
                                                                                        Dok. nr.: 142039

Medlem af Folketinget Peter Skaarup (DF) har den 11. april 2024 stillet følgende
spørgsmål nr. S 819 til indenrigs- og sundhedsministeren, som hermed besvares.

Spørgsmål S 819:
”Hvad er ministerens holdning til at sikre, at udviklingen af den nye
fagområdeuddannelse af allergispecialister, som ministeren selv har igangsat, bliver
genoptaget og færdiggjort, og hvad mener ministeren om, at ventetiderne på
udredning for allergiske sygdomme lige nu er 26 uger i Roskilde, 29 uger i Aarhus, 30
uger i Hjørring og 79 uger i Herning?”

Svar:
Der eksisterer i dag en fagområdeuddannelse i allergologi. Det er en efteruddannelse,
der kan bruges som et kompetenceløft for de speciallæger, der varetager den
specialiserede del af udredning og behandling af patienter med allergi. Uddannelsen
foregår på de regionale Allergicentre.

Et uddybende svar ift. den aktuelle status på arbejdet med fagområdeuddannelsen
ligger uden for rammerne for et skriftligt § 20-spørgmål. Jeg synes, det er et vigtigt
område, og jeg deler ønsket om bedre belysning af aktuel status. Jeg vil derfor bede
regionerne om en status, som jeg vil oversende til Folketingets Sundhedsudvalg.

Det er min forventning, at regionerne arbejder målrettet på at nedbringe
ventetiderne, bl.a. med afsæt i akutplanen aftalen om akutplanen af 23. februar
2023.

                                          Med venlig hilsen

                                            Sophie Løhde
