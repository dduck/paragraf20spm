                                                                                   Retsudvalget 2023-24
                                                                                                    Offentligt

Folketinget                                                              Dato:     7. december 2023
Lovsekretariatet                                                         Kontor:   Sikkerhedskontor I
Christiansborg                                                           Sagsbeh:  Jeppe Haugaard Vandtved
1240 København K                                                         Sagsnr.:  2023-10090
DK Danmark                                                               Dok.:     3073654

Besvarelse af spørgsmål nr. S 280 fra medlem af Folketinget Nick Zim-
mermann (DF)

Hermed sendes besvarelse af spørgsmål nr. nr. S 280, som medlem af Fol-
ketinget Nick Zimmermann (DF) har stillet til justitsministeren den 28.
november 2023.

Peter Hummelgaard

                   /
                             Michelle Argir Simonsen

                                                                         Slotsholmsgade 10
                                                                         1216 København K.
                                                                         T +45 7226 8400
                                                                         www.justitsministeriet.dk
                                                                         jm@jm.dk

                                                                         Side 1/3
Spørgsmål nr. S 280 fra medlem af Folketinget Nick Zimmermann
(DF):

       ”Vil ministeren tage skridt til at sikre, at vicelederen på Hjem-
       meplejen Toftegården i Aarhus bliver retsforfulgt, i lyset af at
       vedkommende ifølge pressen har tilkendegivet på Facebook, at
       han ønsker, at alle jøder skulle have været gasset til døde under
       Anden Verdenskrig?

Begrundelse:

       Der henvises til »Vil gasse resten af jøderne« på document.dk
       den 25. oktober 2023.”

Svar:

Vi oplever lige nu en helt uacceptabel opblussen i antisemitismen. Det er
dybt bekymrende, når vi ser nymalede hagekors i gadebilledet, når menne-
sker råber og spytter efter andre på gaden, alene fordi de er jøder, og når
sociale medier flyder over med hadefulde kommentarer. Det er vigtigt, at
konflikten i Israel og Gaza ikke bruges til at skabe splid i vores eget sam-
fund. Danske jøders sikkerhed og kampen imod antisemitisme har min og
regeringens højeste prioritet.

Af principielle grunde er jeg meget tilbageholdende med at udtale mig om
konkrete sager, der er eller kan komme under behandling hos myndigheder
på Justitsministeriets område.

Jeg kan dog oplyse, at anmeldelser om strafbare forhold indgives til politiet,
ligesom politiet af egen drift kan iværksætte efterforskning, når der er en
rimelig formodning for, at et strafbart forhold, som forfølges af det offent-
lige, er begået, jf. retsplejelovens § 742.

Jeg kan i øvrigt henvise til mit brev af 17. november 2023 til Folketingets
Retsudvalg, som er vedlagt en redegørelse af 16. november 2023 fra politiet
og anklagemyndigheden om myndighedernes håndtering af sager, hvor lov-
givningen om bl.a. tilskyndelse til og billigelse af terror mv. kan være over-
trådt i forbindelse med den seneste tids demonstrationer og offentlige ytrin-
ger i relation til konflikten i Israel og Gaza.

                                                                                                                                               Side 2/3
Det fremgår af redegørelsen, at Rigspolitiet har anmodet politikredsene om
at have skærpet opmærksomhed på ytringer, som kan være omfattet af straf-
felovens bestemmelser vedrørende billigelse af terror, ligesom Rigspolitiet
har drøftet politiets generelle fokus på forfølgelse af eventuelle sager med
politikredsene i relevante ledelsesfora – både i forhold til anmeldelser og
sager, som politiet selv bliver opmærksom på.
Det er i min optik både vigtigt og naturligt, at politiet og anklagemyndighe-
den i en situation som den nuværende prioriterer denne type sager, og jeg
forventer naturligvis, at politiet griber ind, hvis politiet måtte blive bekendt
med lovovertrædelser. Jeg vil desuden generelt opfordre til, at man anmel-
der det til politiet, hvis man er vidne til ytringer, som har karakter af billi-
gelse af terror. Sådanne ytringer hører ingen steder hjemme.

                                                                                                                                               Side 3/3
