                                                                                                     Skatteudvalget 2023-24
                                                                                                                         Offentligt

                                                                                      19. oktober 2023
                                                                                      J.nr. 2023 - 7772

Til Folketingets Lovsekretariat

Hermed sendes svar på spørgsmål S 71 af 11. oktober 2023, indleveret af Sigurd Ager-
snap (SF).

Jeppe Bruus

             / Rikke Kure Wendel
Spørgsmål

Mener ministeren, at det ville være hensigtsmæssigt, hvis man justerede på principperne
for den nye ejendomsbeskatning, således at villaejere i de store byer, herunder særligt i
hovedstaden, ikke får lavere boligskatter i forbindelse med overgangen til det nye system,
men blot får en fastholdt beskatning, og at det resulterende merprovenu i stedet anvendes
til at mindske skattestigningen for især almene boliger?

Svar

Med Forlig om Tryghed om Boligbeskatning af 2017 blev det med bred politisk opbakning be-
sluttet at indføre et nyt boligbeskatningssystem. Det skulle bl.a. sikre, at de samlede bolig-
skatter ikke ville stige ved overgangen til det nye ejendomsvurderingssystem. Det blev
samtidig aftalt, at de kommunespecifikke grundskyldspromiller skulle fastsættes, så højere
vurderinger ikke øger grundskyldsprovenuet i kommunen. Omlægningen betyder, at 8 ud
af 10 boligejere forventes at få en skattelettelse i 2024, mens resten får en skatterabat. Det
skaber tryghed om boligbeskatningen.
Selvom grundskyldsprovenuet i kommunen ikke øges med omlægningen i 2024, vil de
nye ejendomsvurderinger medføre en omfordeling af grundskyldsbetalingen inden for
kommunen. Det sker bl.a. ved, at grundskylden for ejerlejligheder generelt vil øges, mens
den reduceres for parcelhuse. Dette er en konsekvens af de mere retvisende nye grund-
vurderinger, og at ejendomsejerne i den enkelte kommune bliver beskattet på baggrund af
grundens værdi.
Afslutningsvist vil jeg nævne, at vi allerede med de nye ejendomsskatteregler har taget
særligt hensyn til almene boliger via stigningsbegrænsningsordningen, hvor grundskylden
for almene boliger højst kan stige med 3,5 pct. af den fuldt indfasede grundskyld, mens
stigningsbegrænsningen for andre erhvervsejendomme er fastsat til 4,75 pct.

                                                                                                                                                                                   Side 2 af 2
