Folketingets Lovsekretariat                                                        Miljø- og Fødevareudvalget 2023-24
Christiansborg                                                                                                          Offentligt
1240 København K
                                                                               J.nr. 2023-12705
                                                                               Den 20. december 2023

Miljøministerens besvarelse af spørgsmål nr. S 377 stillet den 19. december 2023 af Søren Egge
Rasmussen (EL).

Spørgsmål nr. S 377
”Hvad mener ministeren om Viborgs borgmester, Ulrik Wilbeks, beslutning om og anbefaling af
at udskyde en undersøgelse af vandkraftværket Tangeværkets konsekvenser for naturen, hvor der
blev sagt følgende inden beslutningen i byrådet: »Jeg påstår ikke, at det her er lovligt. Det ved jeg
godt, at det ikke er. Men i den her situation, der handler det også om sund fornuft. Og det handler
også om, at vi ikke stiller os selv dårligere, end vi ellers ville have stået«?”

Svar
Miljø- og Fødevareklagenævnet har i 2019 slået fast i deres afgørelse om hjemvisning af sagen om
vandindvinding ved Gudenåen, at Viborg Kommune skal lave en habitatkonsekvensvurdering, før
kommunen kan træffe afgørelse.

Kommunen skal efterleve nævnets afgørelse og i øvrigt overholde lovgivningen. Derudover ønsker
jeg ikke at kommentere borgmesterens udtalelser, der kommer som led i denne konkrete og
verserende sag.

Magnus Heunicke              /  Jens Brandt Sørensen

Miljøministeriet • Frederiksholms Kanal 26 • 1220 København K
Tlf. 38 14 21 42 • CVR 12854358 • EAN 5798000862005 • mim@mim.dk • www.mim.dk
