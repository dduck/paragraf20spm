                                                                                 Miljø- og Fødevareudvalget 2023-24
                                                                                                                     Offentligt

Spørgsmål nr. S 377
§ 20-spørgsmål til skriftlig besvarelse

Til:         Miljøministeren
Dato:        19. december 2023
Stillet af:  Søren Egge Rasmussen (EL)

Hvad mener ministeren om Viborgs borgmester, Ulrik Wilbeks, beslutning om
og anbefaling af at udskyde en undersøgelse af vandkraftværket
Tangeværkets konsekvenser for naturen, hvor der blev sagt følgende inden
beslutningen i byrådet: »Jeg påstår ikke, at det her er lovligt. Det ved jeg
godt, at det ikke er. Men i den her situation, der handler det også om sund
fornuft. Og det handler også om, at vi ikke stiller os selv dårligere, end vi
ellers ville have stået«?
(Spm. nr. S 377).

Begrundelse
Der henvises til artiklen »Viborg-borgmester afviser at sætte gang i
undersøgelse af kraftværks konsekvenser for naturen: »Jeg påstår ikke, at
det her er lovligt. Det ved jeg godt, at det ikke er«« af 17. december 2023 fra
Altinget, hvoraf det fremgår, at et næsten enigt byråd trods advarsler fra eget
embedsværk har besluttet at udskyde en undersøgelse af vandkraftværket
Tangeværkets konsekvenser for naturen.

Svaret bedes sendt elektronisk til spørgeren på soren.egge.rasmussen@ft.dk
og til Lovsekretariatet på lov@ft.dk.

På Folketingets formands vegne
Lovsekretariatet

                                                                                 Side 1 | 1
