                                                                           Færøudvalget, Retsudvalget 2023-24
                                                                                                                 Offentligt

Folketinget                                                                Dato:     6. november 2023
Christiansborg                                                             Kontor:
1240 København K                                                                     Stats-                og
DK Danmark                                                                 Sagsbeh:
                                                                           Sagsnr.:  Menneskeretskontoret
                                                                           Dok.:
                                                                                     Christine Berg

                                                                                     2023-07621

                                                                                     3021074

Besvarelse af spørgsmål nr. S 102 fra medlem af Folketinget Sjúrður
Skaale (JF):

Hermed sendes besvarelse af spørgsmål nr. S 102, som medlem af
Folketinget Sjúrður Skaale (JF) har stillet til justitsministeren den 17.
oktober 2023.

Peter Hummelgaard

                   /
                                     Christian Fuglsang

                                                                           Slotsholmsgade 10
                                                                           1216 København K.
                                                                           T +45 7226 8400
                                                                           www.justitsministeriet.dk
                                                                           jm@jm.dk

                                                                           Side 1/2
Spørgsmål nr. S 102 fra medlem af Folketinget Sjúrður Skaale (JF):
       ”Hvad er Danmarks formelle holdning til Færøernes ønske om
       selvstændigt medlemskab af WTO?”

Svar:
Regeringen støtter generelt, at Færøerne får størst muligt adgang til at agere
i internationale spørgsmål, herunder i forhold til selvstændig tilknytning og
deltagelse i internationale organisationer, der åbner mulighed herfor
indenfor de forfatningsmæssige rammer, der gælder for rigsfællesskabet.
Regeringen har i den forbindelse stor forståelse for, at et selvstændigt
medlemskab af WTO er en højt prioriteret sag for Færøerne.
Som det fremgår af bl.a. svar på spørgsmål nr. 24 og 28 stillet af Det
Politisk-Økonomiske Udvalg, 2004-05 (2. samling) vedrørende forslag til
lov om Færøernes landsstyres indgåelse af folkeretlige aftaler (L 171), kan
lovgivningsmagten efter regeringens opfattelse ikke ved lov tillægge
Færøerne adgang til at handle på egne vegne i mellemfolkelige anliggender.
Regeringen ønsker dog, at alle muligheder for medlemskab af både retlig og
praktisk art inden for de forfatningsmæssige rammer undersøges, og
regeringen agter derfor sammen med landsstyret at fortsætte dialogen om
konstruktive og pragmatiske løsninger inden for disse rammer.

                                                                                                                                               Side 2/2
