                                    Det Udenrigspolitiske Nævn, Udenrigsudvalget 2023-24
                                                                                                  Offentligt

Udenrigsministeriet

Folketingets Lovsekretariat         Asiatisk Plads 2
                                    DK-1448 København K
                                    Telefon +45 33 92 00 00
                                    Telefax +45 32 54 05 33
                                    E-mail: um@um.dk
                                    http://www.um.dk

Bilag  Sag/ID Nr.            Enhed  Dato

       23/03266              BBB    24.   november
                                    2023

       Svar på § 20-spørgsmål nr. S 245 stillet den 21.
       november 2023 af Karina Lorentzen Dehnhardt (SF) til
       udenrigsministeren.

       Spørgsmål
       Hvilke tiltag vil regeringen iværksætte for at undgå, at de
       danske børn, som befinder sig i fangelejrene i Syrien, de facto
       er eksilborgere?

       Svar
       Der henvises til Udenrigsministeriets orientering af Det
       Udenrigspolitiske Nævn, Retsudvalget, Udenrigsudvalget,
       Udlændinge- og Integrationsudvalget om Den Europæiske
       Menneskerettighedsdomstols dom af 14. september 2022 i
       sagen H.F. m.fl. mod Frankrig vedrørende i alt fem franske
       statsborgere i det nordøstlige Syrien. Orienteringen blev
       oversendt den 4. oktober 2022 (Retsudvalget 2022-23, REU
       alm. del - Bilag 3).
                                          2

I orienteringen redegøres der for regeringens vurdering af
dommens betydning for de på tidspunktet for orienteringen
fem tilbageværende danske børn i Roj-lejren samt deres i alt
tre mødre, herunder forpligtelsen til at undgå at efterlade
statsborgere i en situation, der kan sammenlignes med de
facto eksil.

Det bemærkes, at to af de fem børn er blevet evakueret siden
orienteringen. Hvad angår de tre tilbageværende børn, er to af
børnene blevet tilbudt evakuering sammen med deres mor.
Moren har ikke ønsket at tage imod tilbuddet om en
evakuering af hende og hendes to børn. Det sidste barn er
blevet tilbudt evakuering uden sin mor, som ikke er dansk
statsborger. Moren har ikke samtykket til evakuering uden
hende. Begge tilbud står fortsat ved magt.

                              Med venlig hilsen

                          Lars Løkke Rasmussen
