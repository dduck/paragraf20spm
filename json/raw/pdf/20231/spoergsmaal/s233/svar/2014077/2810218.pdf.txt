                                                                       Transportudvalget 2023-24
                                                                                               Offentligt

                                                                       Transportministeren

Lovsekretariatet                                                       13. januar 2024
Folketinget                                                            2023-5274

                                                                       Frederiksholms Kanal 27 F
                                                                       1220 København K

                                                                       Telefon 41 71 27 00

Folketingsmedlem Andreas Karlsen (KF) har den 17. november
2023 stillet mig følgende spørgsmål, som jeg hermed skal besvare.

Spørgsmål nr. S 233:

Hvad mener ministeren om at sikre finansiering til støjhegn for
borgere i Ringsted, der konstant oplever støj fra Vestmotorvejen,
hvilket især er et problem, når man tager den vedvarende stigning i
støjniveauet gennem årene og den potentielle sundhedsrisiko, som
borgerne kan udsættes for, i betragtning?

Begrundelse:

Det kan oplyses, at Ringsted Kommune fortsat endnu ikke har op-
levet at få tildelt midler til etablering af støjhegn mod motorvejen,
hvilket kan undre, når man ser på, hvor mange borgere i Ringsted
Kommune, der plages af støjen fra motorvejen.

Svar:

Jeg er glad for, at forligskredsen bag Infrastrukturplan 2035 har
prioritereret en pulje på 3 mia. kr. til bekæmpelse at trafikstøj og
derudover har afsat over 1 mia. kr. til støjafskærmning i de beslut-
tede vejprojekter.

Vejdirektoratet kortlægger støjbelastningen langs statsvejene –
også igennem Ringsted. Forligskredsen bag aftalen om Infrastruk-
turplan 2035 – hvor spørgerens parti også er med i - udmønter år-
ligt midler til nye støjskærmsprojekter på baggrund af en indstil-
ling fra Vejdirektoratet.

Med venlig hilsen

Thomas Danielsen
