Folketingets Lovsekretariat                                Boligudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Pia Kjærsgaard (DF) har d. 27. marts 2024 stillet
2024 - 2630  følgende spørgsmål nr. S 753 til social- og boligministeren, som hermed
             besvares.
Doknr.
847307       Spørgsmål nr. S 753:
             ”Er det ministerens hensigt at fortsætte med at overse potentialet i at lade
Dato         pensionsselskaberne investere i nye plejeboliger, så den voksende andel af
05-04-2024   ældre kan få den bolig de fortjener?”

             Svar:
             Friplejeboligleverandører fik ved en lovændring i 2015 mulighed for at drive
             deres virksomhed fra lejede lokaler/ejendomme, som pensionsselskaber og
             andre private investorer kan investere i. Det har betydet, at der de senere år er
             etableret omkring 1.000 friplejeboliger, som drives i lejede lokaler. Pensions-
             selskaber har således gode muligheder for at investere i plejeboliger.

             Med regeringens udspil til ældrereform styrkes pensionsselskabers mulighed
             for at investere i plejeboliger ved, at der skabes større forudsigelighed og
             gennemsigtighed for afregning af friplejeboligleverandører for levering af
             ydelser efter serviceloven. Regeringen foreslår således, at der indføres en fast
             overheadsats, og at der oprettes en uafhængig kontrolenhed under
             Konkurrence- og Forbrugerstyrelsen, som skal sikre ensartet og korrekt
             beregning af afregningspriser. Fair og gennemsigtige friplejehjemstakster
             skaber et mere sikkert og forudsigeligt forretningsgrundlag for private
             friplejeboligleverandører og dermed større sikkerhed for pensionsselskabernes
             investeringer. Regeringen overser således på ingen måde potentialet i at lade
             pensionsselskaber investere i nye plejeboliger.

             Afslutningsvis vil jeg gøre opmærksom på, at det er kommunalbestyrelsens
             ansvar at sørge for, at der i kommunen er det nødvendige antal plejeboliger,
             herunder at sørge for en udbygning af kapaciteten i forhold til den voksende
             ældrebefolkning.

             Med venlig hilsen
             Pernille Rosenkrantz-Theil
             Social- og boligminister

                                                                                                                                               1
