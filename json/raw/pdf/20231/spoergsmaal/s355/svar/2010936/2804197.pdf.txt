Folketingets Lovsekretariat                               Socialudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Marlene Harpsøe (DD) har d. 13. december 2023, stillet
2023 - 9451  følgende spørgsmål nr. S 355 til social- og boligministeren, som hermed
             besvares.
Doknr.
796461       Spørgsmål nr. S 355:
             ”Mener ministeren, at der er noget, vi kan gøre fra myndighedernes side, for at
Dato         sikre at mennesker, der benytter sig af fører- og servicehunde, ikke nægtes
21-12-2023   adgang til restauranter, og restauranter ikke forbryder sig mod
             handicapdiskriminationsloven bevidst eller ved en fejl i situationer, hvor en
             gæst medbringer sin service- eller førerhund?”

             Svar:
             Jeg skal indledningsvis oplyse, at arbejdet med at udvikle handicapområdet er
             et fælles ansvar for alle ministerområder. Det er således Ministeriet for
             Fødevarer, Landbrug og Fiskeri der er ansvarlig for regler, der giver service- og
             førerhundebrugere adgang til visse virksomheder, herunder
             fødevarevirksomheder. Jeg skal derfor henvise til Ministeriet for Fødevarer,
             Landbrug og Fiskeri for så vidt angår spørgsmålet om adgang for service- og
             førerhundebrugere til restauranter.

             Lov om forbud mod forskelsbehandling på grund af handicap, også kaldet
             handicapdiskriminationsloven, hører under Social-, Bolig- og Ældreministeriets
             ressort. Loven gælder generelt for al offentlig og privat virksomhed på alle
             områder i samfundet med visse undtagelser, og har til formål at forhindre både
             direkte og indirekte forskelsbehandling på baggrund af handicap.

             Ligebehandlingsnævnet behandler klager over forskelsbehandling på grund af
             handicap uden for arbejdsmarkedet efter handicapdiskriminationsloven. Jeg er
             bekendt med afgørelser fra Ligebehandlingsnævnet, hvor nævnet både har
             givet klager medhold og ikke medhold i sager, hvor borgere har ønsket at
             medbringe deres service- og førerhunde på restauranter.

             I artiklen, som spørgsmålet er begrundet med, angives det, at
             brancheorganisationen Horesta overvejer at informere deres medlemmer via et
             nyhedsbrev om reglerne på området. Dette sker i lyset af de omtalte sager i
             artiklen. Derudover fremgår det også af artiklen, at brancheorganisationen
             Danmarks Restauranter & Cafeer forventer, at deres medlemmer overholder
             gældende regler og lovgivning, og skulle der opstå tvivl herom, anses det som
             en vigtig opgave at skabe klarhed om lovgivningen. Dette ser jeg positivt på, da
             det kan bidrage til at øge kendskabet til reglerne blandt restauranter og andre

                                                                                                                                               1
virksomheder. Ikke desto mindre påhviler ansvaret for at overholde den
gældende lovgivning, herunder handicapdiskriminationsloven, også
restauranter og virksomheder.
Afslutningsvis vil jeg fremhæve, at Ligebehandlingsnævnet arbejder aktivt på at
sikre ligebehandling og imødegå enhver form for diskrimination i
overensstemmelse med lovgivningen, der beskytter mod forskelsbehandling på
baggrund af handicap. Jeg anser det som afgørende at sikre, at regler og
lovgivning overholdes for at beskytte og styrke rettighederne for personer med
handicap.
Med venlig hilsen
Pernille Rosenkrantz-Theil
Social- og boligminister

                                                                                                                                  2
