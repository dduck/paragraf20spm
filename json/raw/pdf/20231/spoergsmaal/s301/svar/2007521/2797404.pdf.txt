                                                                                           Beskæftigelsesudvalget 2023-24
                                                                                                                          Offentligt

Folketingets Lovsekretariat                                                                Beskæftigelsesministeriet
lov@ft.dk                                                                                  Holmens Kanal 20
                                                                                           1060 København K
Victoria Velasquez (EL)
Victoria.Velasquez@ft.dk                                                                   T +45 72 20 50 00
                                                                                           E bm@bm.dk
Folketingsmedlem Victoria Velasquez (EL) har den 1. december 2023 stillet føl-             www.bm.dk
gende spørgsmål nr. S 301, som hermed besvares.
                                                                                           CVR 10172748
Spørgsmål nr. S 301:
”Hvad vil ministeren gøre ved, at mængden af ordinær uddannelse falder, selvom             J.nr. 2023 - 8273
der var en ambition om det modsatte?”                                                      11. december 2023

Svar:
Kommuner har mulighed for at give ledige forskellige former for uddannelse, når
de vurderer, at det vil kunne støtte den ledige i at komme i beskæftigelse. I hoved-
parten af disse tilfælde er der tale om ordinær uddannelse som defineret i beskæfti-
gelseslovgivningen, der udbydes, som fx AMU-kurser, erhvervsuddannelse, akade-
mimoduler, Forberedende voksenundervisning (FVU) og ordblindeundervisning
(OBU).

Brugen af ordinær uddannelse i beskæftigelsessystemet voksede fra 2019-2021 fra
39.833 til 46.192 personer, hvilket i høj grad skyldtes aftaler indgået under covid-
19-pandemien. Her blev muligheden for uddannelse og opkvalificering i beskæfti-
gelsessystemet midlertidigt styrket, hvilket særligt mange ledige har nydt gavn af.

I tiden efter covid har arbejdsmarkedet været præget af høj beskæftigelse og få le-
dige, hvilket kan være en årsag til, at færre gjorde brug af tilbuddene om ordinær
uddannelse fra 2021-2022.

I regeringen anser vi uddannelse som grundstenen i et stærkere Danmark. Derfor er
det helt centralt, at flere bliver faglærte. Vi har stort fokus på at opkvalificere flere
ledige til det danske arbejdsmarked, mens der skal være mulighed for efteruddan-
nelse gennem hele arbejdslivet.

Jeg er derfor glad for, at vi i september 2023 afsatte 360 mio. kr. varigt til et løft af
voksen-, efter- og videreuddannelsesindsatsen, mens jeg også er rigtig glad for, at
vi med finansloven har lagt op til at permanentgøre retten til uddannelsesløft med
110 pct. dagpengesats.

Jeg mener derfor, at vi på det lange stræk har et beskæftigelsessystem og et efter-
og videreuddannelsessystem med mange gode muligheder for uddannelse, opkvali-
ficering og omskoling.
Venlig hilsen
Ane Halsboe-Jørgensen
Beskæftigelsesminister

                                                                                                   2
