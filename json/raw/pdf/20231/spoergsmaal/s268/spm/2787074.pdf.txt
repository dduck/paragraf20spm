                                                                               Socialudvalget 2023-24
                                                                                                  Offentligt

Spørgsmål nr. S 268
§ 20 – spørgsmål til mundtlig besvarelse den 29. november 2023

Til:         Social- og boligministeren
Dato:        24. november 2023
Stillet af:  Mette Thiesen (DF)

Er ministeren – bl.a. på baggrund af sagen om Tommy fra Kalundborg, som
jeg for nylig har besøgt, som er lam fra brystet og ned grundet en ulykke, og
som har måttet kæmpe en kamp mod kommunen igennem de lidt over 10 år,
der er gået, siden handicapområdet blev lagt ind under kommunerne –
tilfreds med kommunernes håndtering af handicapområdet, eller finder
ministeren, at handicapområdet bør varetages af andre?
(Spm. nr. S 268).

Begrundelse
Tommy er efter en voldsom ulykke for over 30 år siden lam fra brystet og
ned. Han er dermed fuldkommen afhængig af hjælp, en hjælp, som han fik
uden problemer indtil for lidt over 10 år siden. For pludselig, efter at
handicapområdet blev lagt ind under kommunerne, blev hans hjælp taget fra
ham, og han måtte med hjælp fra advokater kæmpe en kamp for at få sin
nødvendige hjælp tilbage. Der gik så igen næsten 10 år, hvor han de sidste
3 år har måttet kæmpe en stædig kamp med kommunen om at få den
nødvendige hjælp, han har behov for. Spørgsmålet stilles på baggrund af
denne sag og mange andre tilsvarende, hvor borgerne kæmper en
udmattende kamp med kommunen.

På Folketingets formands vegne
Lovsekretariatet

                                                                               Side 1 | 1
