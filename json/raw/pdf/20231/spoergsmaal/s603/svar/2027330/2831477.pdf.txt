Folketingets Lovsekretariat  Klima-, Energi- og Forsyningsudvalget 2023-24
Christiansborg                                                                  Offentligt
1240 København K
                                            Ministeren
                                            Dato
                                            29. februar 2024
                                            J nr. 2024 - 987

Folketingsmedlem Morten Messerschmidt (DF) har d. 22. februar 2024 stillet mig
følgende spørgsmål S 603, som jeg hermed skal besvare.

Spørgsmål nr. S 603:
"Hvilke initiativer, mener ministeren, bør iværksættes for at kontrollere den massive
eksport af statsstøttede oprindelsesgarantier til andre EU-lande med forbrugs-
støtte?"

Svar
Oprindelsesgarantier kan udstedes for energiformerne el, gas (fx biometan og
brint), fjernvarme og -køling, såfremt de har oprindelse i vedvarende energi. Oprin-
delsesgarantier dokumenterer, at en mængde energi oprinder fra vedvarende ener-
gikilder i et energisystem, hvor energi fra forskellige kilder blandes sammen i et
sammenhængende system. Der er for nuværende ikke kendskab til eksport fra
Danmark af oprindelsesgarantier for fjernvarme og -køling og brint. For el både ek-
sporteres og importeres oprindelsesgarantier. Det har dog ikke været muligt inden
for svarfristen at få data på, hvor mange oprindelsesgarantier fra støttede produk-
ter, der eksporteres fra Danmark.

For oprindelsesgarantier for biogas gælder det, at det er en betydelig eksportvare. I
2023 blev 15 pct. af de udstedte oprindelsesgarantier anvendt i Danmark, og de re-
sterende 85 pct. blev eksporteret. I 2023 havde producenterne frasagt sig støtte for
ca. 5 pct. Det vides ikke, om den ustøttede del er blevet forbrugt i Danmark eller er
en del af eksporten. Endvidere vides det ikke, hvordan oprindelsesgarantierne bli-
ver brugt uden for Danmark.

Handelen med oprindelsesgarantier for el og gas foregår direkte via Energinet mel-     Klima-, Energi- og
lem private parter. For el og gas kan oprindelsesgarantier overføres mellem EU-        Forsyningsministeriet
lande, selvom der ikke er en direkte kobling mellem den producerede energienhed
og den enkelte oprindelsesgaranti. I et sammenhængende elnet og gassystem med          Holmens Kanal 20
                                                                                       1060 København K

                                                                                       T: +45 3392 2800
                                                                                       E: kefm@kefm.dk

                                                                                       www.kefm.dk
                                                                                                     Page 1/2
et frit marked er det ikke umiddelbart muligt at forhindre handel med oprindelsesga-
rantier på tværs af EU’s grænser.
Det bemærkes, at der i de kommende danske udbud med støtte til produktion af
biogas og andre grønne gasser ikke vil være mulighed for eksport af oprindelses-
garantier. Det skyldes, at det fra dansk side er besluttet, at der ikke udstedes oprin-
delsesgarantier i forbindelse med disse udbud, hvis der samtidig modtages støtte til
biogasproduktionen.
Med venlig hilsen
Lars Aagaard

                                                                                                                                                               Page 2/2
