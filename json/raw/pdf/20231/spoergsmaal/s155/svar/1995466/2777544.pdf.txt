                                                                                           Beskæftigelsesudvalget 2023-24
                                                                                                                          Offentligt

Folketingets Lovsekretariat                                                                Beskæftigelsesministeriet
lov@ft.dk                                                                                  Holmens Kanal 20
                                                                                           1060 København K
Karsten Hønge (SF)
Karsten.Honge@ft.dk                                                                        T +45 72 20 50 00
                                                                                           E bm@bm.dk
Folketingsmedlem Karsten Hønge (SF) har den 31. oktober 2023 stillet følgende              www.bm.dk
spørgsmål nr. S 155, som hermed besvares.
                                                                                           CVR 10172748
Spørgsmål nr. S 155:
”Vil ministeren nedsætte en taskforce under Arbejdstilsynet, der følger nedrivnin-         J.nr. 2023 - 7278
gen af minkfarmene og bl.a. ved hjælp af jævnlige og uanmeldte besøg sikrer, at            8. november 2023
nedrivningen sker miljø- og arbejdsmiljømæssigt forsvarligt?”

Svar:
For regeringen er det afgørende, at der sikres et sundt og sikkert arbejdsmiljø, så
lønmodtagere i Danmark kan gå trygge på arbejde – det gælder også for den kom-
mende store opgave med nedrivning af minkfarme.

Ifølge arbejdsmiljøreglerne har arbejdsgiveren pligt til at sikre, at arbejdet planlæg-
ges, tilrettelægges og udføres sikkerheds- og sundhedsmæssigt fuldt forsvarligt,
herunder at sikre, at de ansatte ikke bliver udsat for asbeststøv. Arbejdsgiveren har
ligeledes pligt til at sikre, at de ansatte er oplært og instrueret i det arbejde, som de
forventes at udføre.

Arbejdstilsynet prioriterer tilsyn med asbestarbejde højt. I forhold til den konkrete
nedrivningsopgave er Arbejdstilsynet løbende i dialog med Bygningsstyrelsen un-
der Transportministeriet, som har ansvaret for nedrivningerne. Arbejdstilsynet har
etableret en tværgående intern gruppe, der har påbegyndt planlægningen af tilsyns-
arbejdet i forbindelse med nedrivning af minkfarme.

Arbejdstilsynet vil allerede før nedrivningerne påbegyndes afholde dialogmøder
om arbejdsmiljøet med de virksomheder, som skal udføre nedrivningen. De første
møder forventes afholdt i denne måned. Arbejdstilsynet vil også føre tilsyn med
selve nedrivningsarbejdet, hvilket også vil omfatte uanmeldte tilsynsbesøg. Til-
synsopgaven koordineres på tværs af Arbejdstilsynets tre tilsynscentre, da nedriv-
ningsopgaverne fordeler sig over hele landet. Kommunerne har ansvaret for at føre
tilsyn med miljøforhold.
Venlig hilsen
Ane Halsboe-Jørgensen
Beskæftigelsesminister

                                                                                                   2
