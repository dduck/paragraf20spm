                                         Udlændinge- og Integrationsudvalget 2023-24
                                                          (Omtryk - 05-10-2023 - Omtrykt)
                                                                                          Offentligt

Spørgsmål nr. S 35
§ 20-spørgsmål til skriftlig besvarelse

Til:         Kirkeministeren
Dato:        4. oktober 2023
Stillet af:  Sjúrður Skaale (JF)

Mener ministeren, at forkynderloven fungerer efter hensigten?
(Spm. nr. S 35).

Begrundelse
I 2020 fik den katolske kirke på Færøerne en ny præst, men efter tre år har
præsten valgt at forlade landet, og således står den katolske kirke på
Færøerne tilbage uden nogen fast sognepræst. Fra et interview med det
katolske netmedie The Pillar den 1. september 2023 med overskriften »Red
tape deprives Faroe Islands of resident Catholic priest« fremgår det, at den
danske lovgivning på udlændingeområdet er hovedårsagen til, at præsten
har valgt at trække stikket og forlade landet. Han forklarer, at han havde en
konstant følelse af at blive mistænkeliggjort og overvåget af de danske
myndigheder. Hvis han skulle rejse, var han nødt til at søge om
genindrejsetilladelse mindst en måned før, og hvis han missede
hjemrejsedatoen, måtte han møde op på den danske ambassade i London
for at søge om indrejse. Han henviser til forkynderloven fra 2016 som årsag
til, at han ikke længere kunne virke på Færøerne, og derfor kommer den
katolske kirke på Færøerne fremover til at være afhængig af sporadiske
besøg fra sognepræster fra Danmark.

Svaret bedes sendt elektronisk til spørgeren på Sjurdur.Skaale@ft.dk,
joan.jakobsen@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                               Side 1 | 1
