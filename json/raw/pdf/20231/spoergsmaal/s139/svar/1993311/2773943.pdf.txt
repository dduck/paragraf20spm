Folketingets Lovsekretariat      Miljø- og Fødevareudvalget 2023-24
Christiansborg                                                        Offentligt
1240 København K
                             Den 2. november 2023

Hermed sendes besvarelse af spørgsmål nr. S 139, som medlem af Folketinget Helene Liliendahl
Brydensholt (ALT) har stillet til ministeren for fødevarer, landbrug og fiskeri den 27. oktober 2023.

Spørgsmål nr. S 139 fra medlem af Folketinget Helene Liliendahl Brydensholt (ALT)
”Mener ministeren, at der er store dyrevelfærdsmæssige gevinster at opnå for en relativt beskeden
ekstraudgift på 16 mio. kr., hvis udfasningsperioden for burægsproduktion reduceres fra 12 til 5 år, idet
det lægges til grund, at der hvert år indsættes ca. 500.000 nye burhøner i produktion, og at 3,5 mio.
levende og sansende væsener således i løbet af 7 år undgår at skulle gennemleve en grufuld tilværelse
under kummerlige forhold?

Svar
I Danmark har vi stort fokus på dyrevelfærd, og jeg mener, at udfasningen af burægsproduktion er et
skridt i den rigtige retning for at forbedre velfærden for danske høner. Med ændring af bekendtgørelse
om dyrevelfærdsmæssige mindstekrav til hold af æglæggende høner, hønniker og forældredyr mv., som
trådte i kraft den 1. juli 2023, blev en overgangsperiode på 12 år for eksisterende anlæg fastsat. Med en
12-årig overgangsperiode sikres det, at forbuddet ikke udgør ekspropriation.

Aktuelt er regeringen i gang med at undersøge mulige tiltag for yderligere løft af dyrevelfærden i
Danmark for både produktionsdyr og familiedyr. I den forbindelse ser vi også på, om det er muligt at
understøtte en hurtigere udfasning af burægsproduktionen. Det er fortsat en forudsætning, at det ikke
udgør ekspropriation. Det er min forventning, at jeg inden længe kan invitere Folketingets partier til en
drøftelse af indhold og mulige tiltag på dyrevelfærdsområdet.

                   Jacob Jensen
                                                       /
                                                                            Paolo Drostby

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
