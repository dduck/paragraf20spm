                                                                                      Beskæftigelsesudvalget 2023-24
                                                                                                                     Offentligt

Folketingets Lovsekretariat                                                           Beskæftigelsesministeriet
lov@ft.dk                                                                             Holmens Kanal 20
                                                                                      1060 København K
Victoria Velasquez (EL)
victoria.velasquez@ft.dk                                                              T +45 72 20 50 00
                                                                                      E bm@bm.dk
Folketingsmedlem Victoria Velasquez (EL) har den 12. februar 2024 stillet føl-        www.bm.dk
gende spørgsmål nr. S 541, som hermed besvares.
                                                                                      CVR 10172748
Spørgsmål nr. S 541:
”Idet sygdomsforløb kan blive ekstra hårde, hvis man oveni presses økonomisk,         J.nr. 2024 - 976
kan ministeren så ikke se en fordel i, at sygedagpengene skal fortsætte under res-    20. februar 2024
sourceforløb og jobafklaringsforløb, indtil der er en endelig afgørelse om erhvervs-
evnetab?”

Svar:
Der pågår i øjeblikket forhandlinger om en kritisk reformgennemgang af sygedag-
pengeområdet. Det sker bl.a. på baggrund af en afdækning af reglerne for meget al-
vorligt syge borgere på sygedagpenge og jobafklaringsforløb. Det er mit håb, at
disse forhandlinger udmønter sig i justeringer på sygedagpengeområdet, der fjerner
proceskrav og giver større frihed til kommunerne til at tilrettelægge deres indsats,
så den giver mening for borgeren.

Den kritiske reformgennemgang er et første skridt, men det løser ikke alle udfor-
dringer i systemet. Regeringen har store ambitioner på beskæftigelsesområdet og
har nedsat en ekspertgruppe for fremtidens beskæftigelsesindsats, der ser på hele
beskæftigelsesindsatsen på tværs af målgrupper. Jeg mener derfor, at vi skal af-
vente ekspertgruppens anbefalinger til en større reform af beskæftigelsesindsatsen.

Venlig hilsen

Ane Halsboe-Jørgensen
Beskæftigelsesminister
