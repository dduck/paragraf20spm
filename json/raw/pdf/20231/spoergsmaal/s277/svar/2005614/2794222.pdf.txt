Folketingets Lovsekretariat                               Socialudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Nick Zimmermann (DF) har d. 28. november 2023 stillet
2023 - 9010  følgende spørgsmål nr. S 277 til social- og boligministeren, som hermed
             besvares.
Doknr.
789247       Spørgsmål nr. S 277:
             ”Hvad vil ministeren gøre for at sikre, at medarbejdere på bostedet
Dato         Skovstjernen i Grenaa kan møde trygge på arbejdet i lyset af det påbud, der er
06-12-2023   kommet fra Arbejdstilsynet om arbejdsforhold, der kan være til fare for de
             ansattes sundhed og sikkerhed, og som er omtalt af TV2 Østjylland den 27.
             november 2023?”

             Svar:
             Jeg forventer naturligvis, at Norddjurs Kommune, som er driftsherre, og
             botilbuddet yder en stor indsats for at udbedre de forhold, der har ført til
             Arbejdstilsynets påbud.

             Regeringens mål med at indføre en specialeplanlægning er at give
             kommunerne bedre rammer til at tilbyde den rigtige hjælp fra start – baseret på
             faglig viden om, hvad der virker inden for de enkelte specialer.

             Flere ansatte i de sociale tilbud har i dag ingen reel pædagogfaglig uddannelse
             eller baggrund. Derfor har vi med SSA-aftalen for 2024-2027 afsat 38 mio. kr.
             til en til en pulje til styrkelse af uddannelsesniveauet på det specialiserede
             socialområde som led i specialeplanlægningen, og i SSA-aftalen for 2023-2026
             blev der samlet afsat godt 60 mio. kr. til bl.a. opkvalificering af medarbejdere på
             det højt specialiserede handicapområde.

             Desuden står vi i indeværende Folketingssamling over for en revision af
             servicelovens regler om magtanvendelse. Revisionen skal balancere
             hensynene mellem at give personalet de nødvendige redskaber til at drage
             omsorg for borgerne på den ene side og borgernes retssikkerhed og ret til
             selvbestemmelse på den anden side.

             Med venlig hilsen
             Pernille Rosenkrantz-Theil
             Social- og boligminister

                             1
