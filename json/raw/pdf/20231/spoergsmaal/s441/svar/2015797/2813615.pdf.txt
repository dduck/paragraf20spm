                                                                                Børne- og Undervisningsudvalget 2023-24
                                                                                                                            Offentligt

Børne- og Undervisningsudvalget                                                 Ministeren
Christiansborg
                                                                                Frederiksholms Kanal 21
                                                                                1220 København K
                                                                                Tlf. nr.: +45 33 92 50 00
                                                                                E-mail: uvm@uvm.dk
                                                                                www.uvm.dk
                                                                                CVR-nr.: 20453044

Svar på alm. del – spørgsmål 109                                                11. januar 2024
I brev af 20. december 2023 har udvalget efter ønske fra Karina Adsbøl          Sagsnr.: 23/29006
(DD) stillet mig følgende spørgsmål:

Alm. del – spørgsmål 109:
Mener ministeren fortsat, at det ikke er et problem, at unge overgår til
erhvervsuddannelse i forlængelse af en gymnasieuddannelse, og såfremt
ministeren ikke har ændret holdning, hvorfor vil ministeren og regerin-
gen så ikke tage initiativ til at sikre, at Styrelsen for Undervisning og Kva-
litets tilsyn afspejler dette? Der henvises til artiklen »Studenter bør meget
lettere kunne blive faglærte«, Jyllands-Posten, 6. oktober 2018 og til svar
på BUU alm. del. – spm. 60.

Svar:
Som jeg tidligere har svaret, så fremgår det af gymnasielovens formålspa-
ragraf, at de gymnasiale uddannelser skal forberede eleverne til de videre-
gående uddannelser. Styrelsen for Undervisning og Kvalitet fører derfor
tilsyn med elevernes overgang til videregående uddannelser.

Regeringen har fortsat ikke planer om at ændre formålsparagraffen til de
gymnasiale uddannelser, som er at forberede eleverne til de videregående
uddannelser. Regeringen har derfor heller ikke planer om at ændre tilsy-
nets fokus på overgangen fra de gymnasiale uddannelser til videregående
uddannelse.

Med venlig hilsen
 Mattias Tesfaye
