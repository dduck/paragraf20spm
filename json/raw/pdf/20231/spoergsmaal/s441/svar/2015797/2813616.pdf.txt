                                                                              Børne- og Undervisningsudvalget 2023-24
                                                                                                                          Offentligt

Børne- og Undervisningsudvalget                                               Ministeren
Christiansborg
                                                                              Frederiksholms Kanal 21
                                                                              1220 København K
                                                                              Tlf. nr.: +45 33 92 50 00
                                                                              E-mail: uvm@uvm.dk
                                                                              www.uvm.dk
                                                                              CVR-nr.: 20453044

Svar på alm. del – spørgsmål 60                                               13. december 2023
I brev af 27. november 2023 har udvalget efter ønske fra Karina Adsbøl        Sagsnr.: 23/24974
(DD) stillet mig følgende spørgsmål:

Alm. del – spørgsmål 60:
Er ministeren enig i, at Styrelsen for Undervisning og Kvalitets regler for
tilsyn bør ændres, således at de studenter, der starter på en erhvervsuddan-
nelse efter endt studentereksamen også tælles med i forhold til gymnasier-
nes overgangsfrekvens? Der henvises til artiklen ”Gymnasier kritiserer mi-
nisteriet: Hvorfor skal vi straffes med tilsyn?”, gymnasieskolen.dk, 23. no-
vember 2023.

Svar:
Det fremgår af gymnasielovens § 1, at de gymnasiale uddannelser skal for-
berede eleverne til de videregående uddannelser. Styrelsen for Undervis-
ning og Kvalitet fører tilsyn med elevernes overgang til videregående ud-
dannelser med afsæt i formålsparagraffen. Erhvervsuddannelser betegnes
som ungdomsuddannelser og tæller derfor ikke med i gymnasiernes over-
gangstal.

Regeringen har ikke planer om at ændre formålsparagraffen til de gymna-
siale uddannelser og har således heller ikke planer om at ændre tilsynets
fokus på overgangen fra de gymnasiale uddannelser til videregående ud-
dannelse.

Jeg bemærker i forlængelse heraf, at statsrevisorerne i forbindelse med Be-
retning om studenternes overgang fra gymnasium til videregående uddan-
nelse fra 2021 fandt det utilfredsstillende, at gymnasierne ikke indfrier
gymnasielovens formål, idet de ikke har fået flest mulige studerende til at
overgå til en videregående uddannelse i perioden 2014-2017. Statsreviso-
rerne fandt endvidere, at Børne- og Undervisningsministeriets tilsyn ikke
har været tilstrækkeligt effektivt og målrettet de gymnasier, der har vedva-
rende problemer med lav overgangsfrekvens til de videregående uddan-
nelser.
Med venlig hilsen
 Mattias Tesfaye

                                                                                    2
