                                                Børne- og Undervisningsudvalget 2023-24
                                                                                            Offentligt

Spørgsmål nr. S 441
§ 20-spørgsmål til skriftlig besvarelse

Til:         Børne- og undervisningsministeren
Dato:        17. januar 2024
Stillet af:  Karina Adsbøl (DD)

Mener ministeren fortsat, at det ikke er et problem, at unge overgår til en
erhvervsuddannelse i forlængelse af en gymnasieuddannelse, og hvad
mener ministeren i den forbindelse om Danske Gymnasier, Danske
Erhvervsskoler og -Gymnasier og Gymnasieskolernes Lærerforenings forslag
om, at beregningerne af overgangsfrekvenser bredes ud til at omfatte alle
typer uddannelse, så de fremover også medtager studenter, der påbegynder
f.eks. erhvervsuddannelse, uddannelse i politi og forsvar samt uddannelse
uden for Danmarks grænser?
(Spm. nr. S 441).

Begrundelse
Der henvises til artiklen »Studenter bør meget lettere kunne blive faglærte«
på jyllands-posten.dk den 6. oktober 2018, artiklen »Gymnasier kritiserer
ministeriet: Hvorfor skal vi straffes med tilsyn?« på gymnasieskolen.dk den
23 november 2023 og »Politikpapir: DG, DEG og GL peger på indsatser, der
kan styrke studenters overgang til erhvervskompetencegivende uddannelse«
af 12. januar 2024 af Danske Gymnasier, Danske Erhvervsskoler og -
Gymnasier og Gymnasieskolernes Lærerforening.

Svaret bedes sendt elektronisk til spørgeren på Karina.Adsbol@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                              Side 1 | 1
