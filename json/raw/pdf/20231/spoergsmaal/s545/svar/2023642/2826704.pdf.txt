                                                                                                      Skatteudvalget 2023-24
                                                                                                                          Offentligt

                                                                                       9. februar 2024
                                                                                       J.nr. 2024 - 1278

Til Folketinget – Retsudvalget

Hermed sendes svar på spørgsmål nr. 649 af 31. januar 2024 (alm. del). Spørgsmålet er
stillet efter ønske fra Betina Kastbjerg (DD).

Jeppe Bruus

             / Magnus Rønning-Andersson
Spørgsmål

Vil ministeren redegøre for, hvor mange af de 202 personer, der i de seneste år har fået
eftergivet deres gæld til staten, har været en del af exitprogrammer for rocker- eller ban-
demedlemmer? Der henvises til artiklen ”Minister mørklægger tal om gældstyngede ban-
demedlemmer”, Berlingske, den 24. januar 2024.

Svar

Jeg kan henholde mig til følgende, som jeg har modtaget fra Gældsstyrelsen:

”Gældsstyrelsen kan oplyse, at de 202 borgere, der henvises til i spørgsmålet, stammer fra
et pressesvar fra juni 2023, hvor der specifikt blev spurgt til antal eftergivelsessager for
perioden den 1. juli 2021 til den 12. juni 2023 i forhold til borgere, der både havde ansøgt
og fået hel eller delvis eftergivelse af deres gæld til det offentlige. Afgrænsningen i opgø-
relsen betyder, at den ikke omfatter alle afgjorte eftergivelsessager, men alene omfatter sa-
ger for perioden, hvor der både er ansøgt og truffet afgørelse om eftergivelse.

Gældsstyrelsen kan endvidere, for et mere retvisende billede, oplyse, at der for den sam-
lede periode 2021, 2022 og 2023 er givet hel eller delvis eftergivelse uanset ansøgnings-
tidspunktet i 647 sager. Derudover kan Gældsstyrelsen på baggrund af en ekstraordinær
manuel gennemgang af dokumenter i eftergivelsessagerne for perioden 2021, 2022 og
2023 behandlet af medarbejdere, der udover almindelige ansøgninger om eftergivelse også
behandler ansøgninger modtaget i forbindelse med exit-programmet, oplyse, at der i peri-
oden er givet eftergivelse til i alt fire tidligere rocker- eller bandemedlemmer, der var om-
fattet af exit-programmet, jf. tabel 1.

Tabel 1. Antal eftergivelsessager afsluttet med hel eller delvis eftergivelse i 2021, 2022 og 2023

2021   Antal eftergivelsessager          - Heraf eftergivelse til
2022          med hel eller delvis                         borgere i
2023                     eftergivelse
I alt                               164         exit-programmet
                                    183                               1
                                    300                               2
                                    647                               1
                                                                      4

Anm.: I det samlede antal eftergivelsessager for 2023 indgår sager fra inddrivelsessystemerne DMI og PSRM, mens
der for 2021 og 2022 alene indgår sager fra DMI. Eftergivelse til borgere i exit-programmet fremgår af opgørelsen for
2021, 2022 og 2023, og er opgjort ved en ekstraordinær manuel gennemgang af sager på tværs af DMI og PSRM.

Kilde: Gældsstyrelsen.

Det bemærkes, at det i svar på REU alm. del – spm. 578 af 17. januar 2024 fremgår, at
der er givet eftergivelse til tre tidligere rocker- eller bandemedlemmer, der var omfattet af
exitprogrammet. Dette tal omfatter en opgørelse for perioden 2022 og 2023. De omtalte
fire personer i nærværende svar er opgjort for perioden 2021, 2022 og 2023.”

                                                                                                                       Side 2 af 2
