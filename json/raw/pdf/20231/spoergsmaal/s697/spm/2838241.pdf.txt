                                           Det Udenrigspolitiske Nævn, Retsudvalget 2023-24
                                                                                                   Offentligt

Spørgsmål nr. S 697
§ 20-spørgsmål til skriftlig besvarelse

Til:         Justitsministeren
Dato:        14. marts 2024
Stillet af:  Barbara Gaardlykke Apol (JF)

Er ministeren villig til at afsøge mulighederne for at etablere en
offerrådgivning på Færøerne?
(Spm. nr. S 697).

Begrundelse
I Danmark blev en offerrådgivning etableret i 1998. Regeringen har nu
forpligtet sig til at udarbejde en konkret plan med henblik på at etablere en
offerrådgivning i Grønland. Der henvises i den forbindelse til
Grønlandsudvalgets beretning af 21. februar 2024 over beslutningsforslag nr.
B 44 (folketingsåret 2023-24). En tilsvarende offerrådgivning på Færøerne vil
bidrage positivt til retsstillingen for færøske ofre. Herved sikres hjælp til ofre i
alle dele af rigsfællesskabet og ikke kun i de danske politikredse.

Svaret bedes sendt elektronisk til spørgeren på barbara.apol@ft.dk;
paetur@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                                      Side 1 | 1
