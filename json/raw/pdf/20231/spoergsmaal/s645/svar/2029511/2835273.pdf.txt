                                                                                                 Sundhedsudvalget 2023-24

                                                                                                 Slotsholmsgade 10-12  Offentligt
                                                                                                 DK-1216 København K

                                                                                                 T +45 7226 9000
                                                                                                 F +45 7226 9001
                                                                                                 M sum@sum.dk
                                                                                                 W sum.dk

       Folketingets Lovsekretariat                                                               Dato: 14-02-2024
                                                                                                 Enhed: Sundhedsøkonomi og Analyse
                                                                                                 Sagsbeh: seps
                                                                                                 Sagsnr.:2024 - 2543
                                                                                                 Dok. nr.: 103778

       Medlem af Folketinget Mette Thiesen (DF) har den 13. februar 2024 stillet følgende
       spørgsmål nr. S 561 til indenrigs- og sundhedsministeren, som hermed besvares.

       Spørgsmål S 561:
       ”Er det ministerens holdning, at det fremlagte dokument om retningslinjer fra
       sagsfremstillingen under punkt 6 på regionsrådsmødet i Region Sjælland den 6.
       februar 2024, jf. regionsjaelland.dk, regionsrådsmøde 6. februar 2024, er i
       overensstemmelse med at beskytte medarbejdere imod at blive presset til at deltage
       i aktiviteter, som er imod deres egen personlige overbevisning?”

       Svar:
       Som det fremgår af Region Sjællands retningslinjer vedr. religiøs og kulturel støtte til
       patienter og pårørende, som spørgeren henviser til, er det fra medarbejderens side
       legitimt at sige fra, hvis efterspørgsel på særlige tiltag med begrundelse i kulturelle
       eller religiøse behov fra patienter og pårørende er i ”stærk konflikt med
       medarbejderens integritet, overbevisninger eller personlige grænser”.

       Det fremgår også af de nævnte retningslinjer, at bestræbelser på at tage hensyn til
       patienter og pårørendes religiøse og eller kulturelle baggrund skal være praktisk
       mulig og ikke i væsentligt omfang må være til hinder for personalets arbejde eller til
       gene for andre patienter.

       Derfor mener jeg, at de nævnte retningslinjer er i overensstemmelse med hensynet
       til at respektere medarbejdernes egne overbevisninger og integritet.

. / .  Jeg kan desuden henvise til besvarelsen af § 20 spørgsmål nr. S 556.

                                    Med venlig hilsen

                                    Sophie Løhde
