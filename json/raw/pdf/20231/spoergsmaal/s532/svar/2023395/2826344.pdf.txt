Folketingets Lovsekretariat                                                                Erhvervsudvalget 2023-24
                                                                                                                  Offentligt

                                                                                   ERHVERVSMINISTEREN

                                                                                   20. februar 2024

Besvarelse af spørgsmål 532 stillet af Nick Zimmermann (DF) den 9.                 ERHVERVSMINISTERIET
februar.
                                                                                   Slotsholmsgade 10-12
Spørgsmål 532:                                                                     1216 København K
Mener ministeren, at det er rimeligt, at et forsikringsselskab bare kan sige
nej til at forsikre en familie, herunder, at en familie pludselig står i den       Tlf.  33 92 33 50
situation, at deres hus ikke kan forsikres og derfor også har tabt ganske
betragtelig økonomisk værdi på grund af forhold, som er ude af deres hæn-          Fax. 33 12 37 78
der?
                                                                                   CVR-nr. 10092485
Svar:
Jeg har stor sympati for familier, hvis huse bliver ramt af oversvømmelser,        EAN nr. 5798000026001
og jeg har stor forståelse for, at det er en vanskelig situation at stå i. Derfor
forventer jeg, at forsikringsselskaberne gør, hvad de kan for at dække de          em@em.dk
berørte borgere bedst muligt. Jeg kan af den artikel, der refereres til, forstå,
at i den konkrete sag, der henvises til, er familien blevet genhuset, og fami-     www.em.dk
lien har fået dækket omkostninger til istandsættelse af huset.

Imidlertid er forsikringsselskaber private virksomheder, der agerer på mar-
kedsvilkår. Det kan betyde, at selskaberne i nogle tilfælde ikke kan tilbyde
at (gen-)tegne en forsikring, hvis risikoen for skade bliver så stor, at den
præmie, der skulle betales for forsikringen, bliver prohibitivt høj.

I forhold til oversvømmelsesskader som følge af skybrud kan et forsik-
ringsselskab således godt opsige en forsikring eller afvise at gentegne den,
hvis forsikringsselskabet kan begrunde, at det er forbundet med højere ri-
sici at tilbyde forsikringen. Det gælder også situationer, hvor præmien på
forsikringer bliver så høj, at det ikke længere giver mening for selskabet at
tilbyde forsikringen.

Jeg har imidlertid noteret mig, at det i artiklen fremgår, at Skanderborg
kommune har fundet årsagen til oversvømmelserne og arbejder på at finde
en løsning. Jeg vil derfor opfordre til, at de berørte familier afsøger marke-
det mhp. at få tegnet en ny forsikring, når kommunen har fået løst proble-
met, og risikoen for gentagne oversvømmelser dermed må forventes at
falde.
Med venlig hilsen
Morten Bødskov
