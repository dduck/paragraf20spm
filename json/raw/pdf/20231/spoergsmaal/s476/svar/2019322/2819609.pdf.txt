Folketingets Lovsekretariat  Klima-, Energi- og Forsyningsudvalget 2023-24
Christiansborg                                                                  Offentligt
1240 København K
                                            Ministeren
                                            Dato
                                            5. februar 2024
                                            J nr. 2024 - 570

Folketingsmedlem Nick Zimmermann (DF) har d. 30. januar 2024 stillet mig føl-
gende spørgsmål S 476, som jeg hermed skal besvare.

Spørgsmål nr. S 476:
"Mener ministeren, at den nuværende lovgivning og kontrol fra myndighederne reelt
beskytter fjernvarmekunderne i tilstrækkelig grad mod bestyrelser, der ikke har de
rette kompetencer, set i lyset af de seks jyske fjernvarmeværkers spekulation i el-
priser, og vil ministeren i forlængelse heraf ændre lovgivningen med henblik på at
sørge for, at fjernvarmeselskabernes bestyrelser har kompetencerne til at drive
fjernvarmeværkerne professionelt frem for at få smarte idéer, som f.eks. at speku-
lere i elpriser?"

Svar
Jeg mener, at sagen om de jyske fjernvarmevirksomheders tab er en ærgerlig sag,
som viser, hvor vigtigt det er, at virksomhederne – såvel bestyrelser som daglig le-
delse - har de rette kompetencer. Nu skal de respektive virksomheder se på, hvor-
dan de kan løse situationen, når de ikke lovligt kan regne tabet ind i varmeprisen.

Jeg mener samtidig, at sagen er et eksempel på, hvorfor vi har behov for Forsy-
ningstilsynet, som fører tilsyn i sager som disse. Det bringer sagerne frem i lyset,
og giver netop anledning til de refleksioner, som spørger er inde på.

Fjernvarmevirksomhederne varetager en samfundsvigtig opgave af stor betydning           Klima-, Energi- og
for mange borgere i Danmark. Samtidig er energisektoren under udvikling, hvilket        Forsyningsministeriet
stiller nye krav til ledelsen i selskaberne. Derfor mener jeg også, at det er godt, at
det med Klimaaftale om grøn strøm og varme 2022 blev besluttet, at der i de kom-        Holmens Kanal 20
munale fjernvarmevirksomheder skal være en klar adskillelse af myndighed og drift,      1060 København K
og bestyrelsen skal bestå af mindst to uafhængige bestyrelsesmedlemmer, hvilket
forventes at understøtte en mere professionel og transparent drift.                     T: +45 3392 2800
                                                                                        E: kefm@kefm.dk

                                                                                        www.kefm.dk
                                                                                                       Side 1/2
Jeg vil herudover gerne indgå i dialog om, hvordan der kan komme yderligere fokus
på bestyrelsessammensætningen og kompetencer ude i alle landets fjernvarme-
virksomheder.
Med venlig hilsen
Lars Aagaard

                                                                                                                                                                Side 2/2
