                                                                                        Beskæftigelsesudvalget 2023-24
                                                                                                                       Offentligt

Folketingets Lovsekretariat                                                             Beskæftigelsesministeriet
lov@ft.dk                                                                               Holmens Kanal 20
                                                                                        1060 København K
Victoria Velasquez (EL)
victoria.velasquez@ft.dk                                                                T +45 72 20 50 00
                                                                                        E bm@bm.dk
Folketingsmedlem Victoria Velasquez (Enhedslisten) har den 20. november 2023            www.bm.dk
stillet følgende spørgsmål nr. S 237, som hermed besvares.
                                                                                        CVR 10172748
Spørgsmål nr. S 237:
”Hvordan vil ministeren sikre sig mod fortrængning, når nyttejobberne næsten alle       J.nr. 2023 - 7957
sammen dækker funktioner, der allerede i dag er dækket af overenskomster?”              27. november 2023

Svar:
Med Aftale om en ny arbejdspligt med klare krav til borgere i kontanthjælpssyste-
met der ikke opfylder optjeningsreglerne indføres en arbejdspligt for borgere, der
ikke opfylder opholds- og beskæftigelseskravet i kontanthjælpssystemet. Jeg vil
gerne understrege, at etablering af nytteindsats ikke må fortrænge ordinære jobs,
som allerede udføres i dag og er dækket af overenskomster. Formålet med arbejds-
pligten er at skærpe sammenhængen mellem ret og pligt for en gruppe, der har væ-
ret svære at aktivere, og at bringe gruppen tættere på arbejdsmarkedet. Aftalen stil-
ler større krav om, at man skal bidrage for sin ydelse, og det mener jeg både er ri-
meligt og retfærdigt.

Det er op til den enkelte kommune at tilrettelægge indsatsen i arbejdspligten og
sikre, at hver enkelt nytteindsats ikke udgør ulovlig statsstøtte, konkurrenceforvrid-
ning eller fortrængning af ordinær arbejdskraft. Opgaverne i nytteindsats skal ligge
ud over det normerede niveau for opgaveløsningen hos den offentlige arbejdsgiver,
og der skal være tale om en ekstra arbejdsopgave, som ellers ikke ville blive udført.

Indførelsen af en ny arbejdspligt vil betyde en øget brug af nytteindsats. Kommu-
nerne får derfor også et ansvar for at tænke nytteindsatsen ind i flere fagområder,
således at tilbuddet udvides til at omfatte flere forskellige typer opgaver end i dag.
Med aftalen om en ny arbejdspligt giver vi derfor kommunerne bedre og mere flek-
sible rammer i forhold til at kunne etablere tilstrækkeligt med nytteindsatser.

For det første udvider vi formålet med tilbuddet, så nytteindsatsen også tilbydes
med det formål, at borgerne bliver bekendt med arbejdslogik og får indblik i kultu-
ren og normerne på det danske arbejdsmarked. Jeg hæfter mig ved, at Det Natio-
nale Integrationsråd har taget positivt imod arbejdspligten, fordi dét at være i ar-
bejde og indgå i et arbejdsfællesskab er en af de væsentligste veje til succesfuld in-
tegration.
Derudover afskaffer vi de eksisterende begrænsninger for hvor mange borgere, der
kan være i nytteindsats på en offentlig arbejdsplads, samt hvor lang tid en nytteind-
sats kan vare. Det er tiltag, som gør kommunernes tilrettelæggelse af nytteindsats
mere fleksibel for derved at styrke udbredelsen af nytteindsats.
Endelig indfører vi også et nyt tilbud kaldet særligt tilrettelagt nytteindsats til per-
soner, der er omfattet af arbejdspligten. Det er et kommunalt organiseret tilbud,
hvor et antal borgere kan indgå i et kommunalt projekt og sammen udføre nyttige
opgaver for fx lokalsamfundet.
Jeg har derfor stor tillid til, at kommunerne kan varetage opgaven, når brugen af
nytteindsats opskaleres.
Venlig hilsen
Ane Halsboe-Jørgensen
Beskæftigelsesminister

                                                                                                   2
