                                                                       Transportudvalget 2023-24
                                                                                               Offentligt

                                                                       Transportministeren

Lovsekretariatet                                                       21. marts 2024
Folketinget                                                            2024-1618

                                                                       Frederiksholms Kanal 27 F
                                                                       1220 København K

                                                                       Telefon 41 71 27 00

Folketingsmedlem Morten Messerschmidt (DF) har den 18. marts
2024 stillet mig følgende spørgsmål, som jeg hermed skal besvare.

Spørgsmål nr. S 713:

Hvad er ministerens begrundelse for at afvise hastighedsnedsættel-
ser på Helsingørmotorvejen og Lyngbyvejen trods gentagne be-
kymringer fra lokale beboere om støj og sikkerhed?

Svar:

Spørgsmålet om hastighedsnedsættelser som middel til støjreduk-
tion drøftes med mellemrum i forligskredsen bag aftalen om Infra-
strukturplan 2035, hvor spørgerens parti også er aftalepart. Jeg er i
høj grad optaget af at håndtere støjproblemerne. Jeg er dog ikke
sikker på, at nedsættelsen af hastigheden på Helsingørmotorvejen
og Lyngbyvejen er den rette løsning på støjproblemerne.

Hvis der skal være en støjmæssig effekt, skal hastighedsgrænsen
sættes ganske lavt. Det vil dels betyde, at en del af trafikken blot
flytter sig til de mindre kommunale veje, dels at fremkommelig-
hedsgevinsterne ved etableringen af motorvejen går tabt.

På den baggrund har jeg ikke aktuelle planer om at sænke ha-
stigheden på strækningerne.

Med venlig hilsen

Thomas Danielsen
