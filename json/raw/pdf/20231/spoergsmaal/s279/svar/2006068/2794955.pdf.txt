Folketingets Lovsekretariat                               Ældreudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Nick Zimmermann (DF) har d. 28. november 2023 stillet
2023 - 9006  følgende spørgsmål nr. S 279 til ældreministeren, som hermed besvares.

Doknr.       Spørgsmål nr. S 279:
788379       Mener ministeren, at det er betryggende, at en viceleder hos Hjemmeplejen
             Toftegården i Aarhus ifølge pressen har fremsat udtalelser, hvor han opfordrer
Dato         til at gasse jøder, og mener ministeren, at Aarhus Kommune har handlet
06-12-2023   korrekt ved ikke at foretage sig noget i forhold til vedkommendes
             ansættelsesforhold, og at ældre jøder, der får hjælp af Hjemmeplejen
             Toftegården, kan være trygge ved at modtage hjælp, når vicelederen har et
             ønske om at slå jøder ihjel?

             Svar:
             Vi har siden terrorangrebet på Israel den 7. oktober set bekymrende eksempler
             på antisemitisme, som skaber utryghed blandt jøder i Danmark. Det er
             fuldstændig uacceptabelt.

             Jødiske medborgere skal kunne føle sig trygge i vores samfund – dette gælder
             selvfølgelig også, når man skal have hjælp fra det offentlige i sit eget hjem. Det
             er derfor min klare forventning, at kommunerne og private leverandører siger
             tydeligt fra over for medarbejdere og ledere, hvis de giver udtryk for
             antisemitiske holdninger eller adfærd, der skaber utryghed hos borgere, der
             modtager hjælp i ældreplejen.

             Ansvaret for at håndtere konkrete personalesager i ældreplejen er placeret hos
             den lokale ledelse af ældreplejen i kommunerne og hos private leverandører.
             Som ældreminister har jeg bl.a. sammen med Folketingets partier ansvaret for
             at fastlægge de overordnede rammer for ældreplejen, og jeg har ikke mulighed
             for at gå ind i konkrete ansættelsesretlige sager, men jeg har en meget klar
             forventning om, at plejeenhederne lokalt på et oplyst grundlag vurderer og
             håndterer eventuelle tilfælde af antisemitiske ytringer og adfærd i ældreplejen.

             Med venlig hilsen
             Mette Kierkgaard
             Ældreminister

                             1
