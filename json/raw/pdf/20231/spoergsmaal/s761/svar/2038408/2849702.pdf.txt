Folketingets Socialudvalg                                  Socialudvalget 2023-24
                                        Socialudvalget 2022-23 (2. samOlifnfegn) tligt
                           SOU Alm.del - endeligt svar på spørgsmål 126

                                                                             Offentligt

                            Holmens Kanal 22
                            1060 København K
                            Telefon 33 92 93 00
                            post@sm.dk
                            www.sm.dk

Sagsnr.      Folketingets Socialudvalg har d. 28. februar 2023 stillet følgende spørgsmål nr.
2023 - 2057  126 (alm. del) til social- og boligministeren, som hermed besvares.
             Spørgsmålet er stillet efter ønske fra Torsten Gejl (ALT).
Doknr.
683655       Spørgsmål nr. 126:
             ”Vil ministeren redegøre for, hvorledes dette uddrag fra Ankestyrelsens
Dato         principafgørelse 161-12 om kontant tilskud til personlig hjælp skal tolkes – herunder
24-03-2023   redegøre specifikt for passagen ”direkte deltagelse i pasningen”: ”En af de ting
             arbejdslederrollen indebærer, er at varetage den daglige instruktion af hjælperne. Det
             er arbejdslederen, der skal tilrettelægge hjælpen i forhold til borgerens behov og
             ønsker og foretage den daglige prioritering af opgaverne. Det kræver en direkte
             deltagelse i pasningen og daglig ledelse af hjælperne at udfylde arbejdslederrollen.
             Det indebærer typisk, at borgeren og den nærtstående opholder sig på borgerens
             bopæl, da det ellers vil være vanskeligt at tage del i at passe den pågældende
             person, der har behov for hjælp.”?”

             Svar:
             Da der spørges til tolkningen af et uddrag af én af Ankestyrelsens
             principmeddelelser, er der til brug for besvarelsen indhentet en udtalelse fra
             Ankestyrelsen, som har oplyst følgende:

             ”Det uddrag af Ankestyrelsens principmeddelelse 161-12, som er citeret i
             spørgsmålet, skal forstås i sammenhæng med både ordlyden af servicelovens §
             95, stk. 3, og med kravet om, at nærtstående i en kontant tilskudsordning efter
             servicelovens § 95, stk. 3, skal kunne fungere som arbejdsleder, jf. servicelovens
             § 95, stk. 5, 1. pkt.

             Efter servicelovens § 95, stk. 3, kan nærtstående blive tilskudsmodtager i en
             ordning om kontant tilskud til ansættelse af hjælpere. Det fremgår af
             servicelovens § 95, stk. 3, 1. pkt., at hjælpen i så fald udbetales til en nærtstående
             person, som ”helt eller delvis passer” den pågældende. Det er således en
             forudsætning for at kunne modtage støtte i form af ordningen om kontant tilskud til
             ansættelse af hjælpere i hjemmet, at nærtstående (tilskudsmodtageren) helt eller
             delvist passer borgeren, som er bevilget en § 95, stk. 3-ordning.

             Ankestyrelsen henviser i den forbindelse til, at følgende fremgår af de specielle
             bemærkninger til § 95, stk. 3, i lovforslag nr. L 154 om ændring af lov om social
             service og lov om friskoler og private grundskoler m.v. fremsat den 28. marts
             2008: ”Med forslaget tydeliggøres adgangen til, at en nærtstående person kan
             ansætte andre hjælpere til at varetage dele af hjælperopgaven, så den

                                                                                                                                               1
nærtstående får mulighed for at tilrettelægge ordningen så fleksibelt som muligt
for sig selv og den person, som skal modtage hjælpen”.
Servicelovens § 95, stk. 5. 1. pkt., indebærer, at nærtstående tilskudsmodtager
skal være i stand til at tilrettelægge hjælpen og fungere som daglig leder for
hjælperne.
Uddraget af Ankestyrelsens principmeddelelse 161-12 præciserer, at
nærtstående skal deltage i pasningen af borgeren, som er bevilget en § 95, stk.
3-ordning efter serviceloven.
Som det også fremgår af principmeddelelsen, vil det typisk indebære, at borgeren
og den nærtstående opholder sig på borgerens bopæl, da det ellers vil være
vanskeligt at tage del i at passe den pågældende person, der har behov for hjælp.
Ankestyrelsen bemærker, at det beror på en konkret og individuel vurdering, om
nærtstående ”helt eller delvist passer borgeren”, hvilket – som tidligere nævnt – er
en betingelse for at hjælpen kan udbetales til en nærtstående efter § 95, stk. 3, i
serviceloven.
Ankestyrelsen har ikke med principmeddelelse 161-12 taget stilling til, i hvilket
omfang en nærtstående i en kontant tilskudsordning efter servicelovens § 95, stk.
3, skal indgå i pasningen af borgeren. Ankestyrelsen har med principmeddelelsen
heller ikke taget stilling til, i hvilket omfang en nærtstående skal opholde sig på
borgerens bopæl.
Ankestyrelsen bemærker dog i den forbindelse, at det er styrelsens opfattelse, at
principmeddelelse 161-12 ikke er til hinder for, at nærtstående i en § 95, stk. 3-
ordning i perioder ikke er tilstede på borgerens bopæl. Det er ligeledes
Ankestyrelsens opfattelse, at der ikke kan opstilles krav om, at nærtstående som
arbejdsleder skal deltage i udførelsen af alle pasningsopgaverne i en § 95, stk. 3-
ordning, men at nærtstående i stedet kan instruere hjælpere til at udføre en del af
opgaverne.”

Med venlig hilsen
Pernille Rosenkrantz-Theil
Social- og boligminister

                                                                                                                                  2
