                                                                             Børne- og Undervisningsudvalget 2023-24
                                                                                                                         Offentligt

Folketingets Lovsekretariat                                                  Ministeren
Christiansborg
                                                                             Frederiksholms Kanal 21
Medlem af Folketinget Alex Ahrendtsen (DF) har den 12. februar 2024          1220 København K
stillet spørgsmål nr. S 543, som hermed besvares.                            Tlf. nr.: 33 92 50 00
                                                                             E-mail: uvm@uvm.dk
Spørgsmål nr. S 543:                                                         www.uvm.dk
Idet der på Borup Skoles hjemmeside i afsnittet om antimobning står, at      CVR-nr.: 20453044
skolen har ansvaret for kulturen, mener ministeren så, at der hersker en
voldtægtskultur på skolen?                                                   19. februar 2024
                                                                             Sagsnr.: 24/05250
Begrundelse
Der henvises til artiklen »Små skolebørn udsat for voldtægt og overgreb
af andre børn« bragt den 12. februar 2024 på TV 2’s hjemmeside.

Svar:
Som alle andre blev jeg dybt berørt af at høre de oplysninger, der er ble-
vet bragt frem i pressen om Borup Skole i Køge Kommune. Jeg ser med
stor alvor og bekymring på sagen. Alle børn skal kunne gå trygge i skole,
og forældre skal trygt kunne sende deres barn i skole.

Jeg noterer mig, at Køge Kommune tager sagen meget alvorligt, og at
kommunen har bedt Børne- og Undervisningsministeriet om hjælp i for-
bindelse med sagen.

Styrelsen for Undervisning og Kvalitet er i dialog med Køge Kommune
om, hvordan styrelsen bedst kan bistå med vejledning i forhold til situati-
onen omkring Borup Skole. Givet sagens karakter forventes det at blive
nødvendigt at involvere øvrige aktører og myndigheder.

Driften af folkeskolen er et kommunalt ansvar inden for rammerne af
folkeskolelovgivningen og øvrig relevant lovgivning.
Alle elever i grundskolen har efter undervisningsmiljøloven ret til et godt
og trygt undervisningsmiljø. Skolerne skal bl.a. fastsætte en antimobbe-
strategi, og hvis der er problemer med undervisningsmiljøet, skal skolele-
delsen udarbejde en handlingsplan senest 10 dage efter, at ledelsen eller
en medarbejder har fået viden om problemerne. Der skal dog straks træf-
fes nødvendige midlertidige foranstaltninger. Forældre kan med inddra-
gelse af eleven klage over manglende overholdelse.

Skolebestyrelsen skal efter folkeskoleloven fastsætte ordensregler og et
værdiregelsæt. Ved et værdiregelsæt forstås retningslinjer for god adfærd
på skolen, og regelsættet skal fremme fælles værdier, engagement og an-
svarlighed.

En skoles sanktionsmuligheder ved overtrædelse af ordensregler m.v. og
forpligtelse til at inddrage pædagogisk-psykologisk rådgivning og de soci-
ale myndigheder er reguleret i bekendtgørelse om fremme af god ro og
orden i folkeskolen (ordensbekendtgørelsen). Forpligtelsen til at give un-
derretning følger af Barnets Lov, som hører under Social-, Bolig- og Æl-
dreministeriet.

Generelt gælder bl.a., at foranstaltninger i medfør af ordensbekendtgørel-
sen skal træffes på baggrund af en samlet vurdering af de konkrete om-
stændigheder og med inddragelse af eleven og forældrene. Foranstaltnin-
gen skal stå i rimeligt forhold til elevens forseelse, herunder bl.a. forseel-
sens grovhed, elevens alder, eventuelle forudgående samtale, påtale og
advarsel m.v., og om forseelsen er begået forsætligt eller uagtsomt m.v.

Jeg vil nu indlede en dialog med de relevante parter og aktører for at få
deres vurdering af problemets omfang generelt i folkeskolen og om der
er behov for nye politiske initiativer.

Jeg har endvidere i brev af 13. februar 2024 til Børne- og Undervisnings-
udvalget tilbudt at besøge udvalget og redegøre for de foreløbige overve-
jelser i ministeriet samt diskutere behovet for evt. politisk opfølgning.

                                Med venlig hilsen

                                 Mattias Tesfaye

                                                                                                                    2
