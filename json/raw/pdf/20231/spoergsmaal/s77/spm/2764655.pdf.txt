                                                                                Socialudvalget 2023-24
                                                                                                   Offentligt

Spørgsmål nr. S 77
§ 20-spørgsmål til skriftlig besvarelse

Til:         Social- og boligministeren
Dato:        12. oktober 2023
Stillet af:  Helene Liliendahl Brydensholt (ALT)

Med henvisning til Danske Handicaporganisationers høringssvar vedrørende
direktiv om et europæisk handikapkort, vil regeringen så arbejde for, at
direktivet kommer til at omfatte mennesker med handicap, der ønsker at flytte
til et andet land for at studere eller arbejde?
(Spm. nr. S 77).

Begrundelse
Danske Handicaporganisationer gør i sit høringssvar opmærksom på, at det
vil være på linje med EU’s strategi for rettigheder for personer med handicap,
der nævner personer med handicap, der flytter til en anden medlemsstat for
at arbejde, studere eller andre årsager i punkt 3.1 om det europæiske
handicapkort.

Svaret bedes sendt elektronisk til spørgeren på helene.brydensholt@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
