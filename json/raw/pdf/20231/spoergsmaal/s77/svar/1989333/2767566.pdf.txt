Folketingets Lovsekretariat                               Socialudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Helene Liliendahl Brydensholt (ALT) har d. 12. oktober
2023 - 7918  2023 stillet følgende spørgsmål nr. S 77 til social- og boligministeren, som
             hermed besvares.
Doknr.
766048       Spørgsmål nr. S 77:
             Med henvisning til Danske Handicaporganisationers høringssvar vedrørende
Dato         direktiv om et europæisk handikapkort, vil regeringen så arbejde for, at
19-10-2023   direktivet kommer til at omfatte mennesker med handicap, der ønsker at flytte
             til et andet land for at studere eller arbejde?

             Svar:
             Jeg er bekendt med Danske Handicaporganisationers høringssvar og ønsket
             om, at et fremtidigt EU-handicapkort også skal omfatte personer med
             handicap, som rejser til et andet EU-land for at studere.

             Jeg deler DH’s ambition, men mener det er vigtigt at skelne mellem
             målgruppen og ydelserne i denne sammenhæng.

             Det har hele tiden været tanken, at også personer med handicap, som rejser til
             et andet EU-land for at studere eller arbejde, skal have adgang til kortet.

             I kommissionens nyeste reviderede forslag til direktivet er det endda skrevet
             eksplicit frem, at kortet skal være tilgængeligt for personer med handicap, som
             rejser til et andet EU-land for at studere.

             Kommissionens hensigt med forslaget om at etablere et EU-handicapkort er
             dog ikke at sikre adgangen til handicapydelser eller sociale ydelser. Hensigten
             er at gøre det lettere for personer med handicap at foretage kortere rejser til
             andre EU-lande.

             Adgangen til sociale ydelser, herunder handicapydelser, er allerede reguleret i
             forordning 883/2004 om koordinering af de sociale sikringsordninger.

             Jeg mener, at vi fra dansk side bør arbejde for, at personer med handicap, som
             rejser til et andet EU-land for at studere eller arbejde, skal have samme
             mulighed for at få et EU-handicapkort som andre personer med handicap. Men
             jeg mener ikke, at vi skal arbejde for, at kortet giver adgang til
             handicapkompenserende ydelser.

                                                                                                                                               1
Dels fordi der er tale om meget omkostningstunge ydelser, og dels fordi det
allerede er reguleret andetsteds.
Med venlig hilsen
Pernille Rosenkrantz-Theil
Social- og boligminister

Bilag:
Høringssvar: Establishing the European Disability Card and the European
Parking Card for persons with disabilities – Danske Handicaporganisationer

                                                                                                                                  2
