Folketingets Lovsekretariat      Miljø- og Fødevareudvalget 2023-24
Christiansborg                                                        Offentligt
1240 København K
                             J.nr. 2023 - 8888
                             Den 23. januar 2024

Hermed sendes besvarelse af spørgsmål nr. S 434, som medlem af Folketinget Helene Liliendahl
Brydenshold (ALT) har stillet til ministeren for fødevarer, landbrug og fiskeri den 15. januar 2024.

Spørgsmål nr. S 434 fra medlem af Folketinget Helene Liliendahl Brydenshold (ALT)
”Hvad er ministerens holdning til, at avlsmink sultes på de kommercielle bedrifter?”

Begrundelse:
Der henvises til ministerens svar på MOF alm. Del – spørgsmål 289 og uddannelses- og forsknings-
ministerens svar på MOF alm. Del – spørgsmål 300. I modsætning til ministeren for fødevarer,
landbrug og fiskeri har uddannelses- og forskningsministeren godt kunnet indhente en udtalelse
fra Aarhus Universitet og dermed rettidigt besvare Alternativets spørgsmål om, hvorvidt det forsk-
ningsetisk er i orden at foretage forsøg med at sulte avlsmink i vinterperioden, så de mister hele
deres fedtlag (40 pct. af deres samlede vægt) i tiden op til parring. Af udtalelsen fremgår det bl.a.,
at ”de omtalte forsøg har udelukkende inkluderet behandlinger, som mink oplevede i praksis på
kommercielle bedrifter”. Det vil sige, at universitetet retfærdiggør de uhyrlige forsøg med, at det er
en praksis, som minkene i forvejen udsættes for.

Svar
Bekendtgørelse nr. 1553 af 11. december 2015 om beskyttelse af pelsdyr indeholder regler om fod-
ring af pelsdyr, herunder mink. Heraf fremgår det bl.a., at rutinemæssig eller systematisk brug af
restriktiv fodertildeling ikke er tilladt. Det er dog tilladt at tildele mink mindre energirigt foder i
vinterperioden (1. dec. – 1. april) under forudsætning af, at foderet giver dyrene mæthedsfølelse.
Det er også tilladt at reducere fodermængden i en kortere periode på op til otte dage før parringen
efterfulgt af fodring efter ædelyst. Fodertildelingen må dog højst reduceres med 20 procent af den
normale foderration.

Formålet med reglerne er, at dyrene får opfyldt deres grundlæggende behov for foder samt at undgå
uønsket adfærd i form af stereotypi og pelsgnav, som opstår, når minkene er for sultne.

Det er Fødevarestyrelsens opgave at føre tilsyn med, at minkavlerne efterlever reglerne om dyre-
velfærd. Dyrevelfærdskontrollen udføres normalt i løbet af efteråret, hvor der er flest mink op til
pelsning, og risikoen for skader derfor er størst. I kontrollen indgår en drøftelse med den besæt-
ningsansvarlige af reglerne om fodring af avlsdyr i vinterperioden.

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
     For så vidt angår den omtalte metode med 40 pct. reduktion af kropsvægten inden parring kan jeg

./.  henvise til den foreløbige besvarelse af spørgsmål nr. 289 (Alm. del) fra Miljø- og Fødevareudval-

     get, hvoraf det fremgår, at den endelige besvarelse af udvalgsspørgsmålet afventer en udtalelse fra

     Aarhus Universitet vedrørende projektet om huldtilpasning hos minktæver omtalt i Kopenhagen

     Furs årsberetning 2019. Det forventes, at udvalgsspørgsmålet kan besvares i løbet af april.

     Jacob Jensen

                   /
                                 Signe Skibstrup Blach

                                                                                                  2
