Folketingets Lovsekretariat                               Ældreudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.     Medlem af Folketinget Nick Zimmermann (DF) har d. 24. januar 2024 stillet
2024 - 618  følgende spørgsmål nr. S 446 til ældreministeren, som hermed besvares.

Doknr.      Spørgsmål nr. S 446:
813968      Hvad er ministerens holdning til, at flere kommuner, heriblandt Randers, der
            har reduceret antallet af kødretter til de ældre med 15 pct., i stadigt større
Dato        omfang vælger at servere vegetariske retter baseret på bælgfrugter og bønner
29-01-2024  frem for retter, som de ældre kender og synes om?

            Svar:
            Jeg vil indledningsvist understrege, at det ligger mig meget på sinde, at vores
            ældre medborgere får mad, som både er velsmagende, nærende og som de
            først og fremmest kan lide. Der ligger rigtig meget god livskvalitet i – og
            omkring - måltiderne. Og det er jeg som ældreminister meget optaget af.

            Det er kommunalbestyrelsen, der har det overordnede ansvar for ældreplejen i
            kommunerne samt selve tilrettelæggelsen af ældreplejen, herunder
            madservice. Det er ikke regeringens intention, at regulere kommunernes
            kostpolitikker på ældreområdet. Tværtimod ønsker regeringen øget lokal frihed.

            Jeg er helt generelt meget optaget af, at vi alle er forskellige, og at vi derfor
            skal have en ældrepleje med endnu flere valgmuligheder, større
            selvbestemmelse og fokus på individets behov. Regeringens ambition er at
            frisætte ældreområdet og grundlæggende ændre den måde, vi styrer, leverer,
            dokumenterer og kontrollerer velfærden på. Ældrereformen understøtter mere
            lokal frihed og understøtter den enkelte ældres selvbestemmelse. Og hele den
            bevægelse indebærer, at beslutningerne skal flytte fra Christiansborg til
            rådhusene og fra rådhusene ud i borgerens eget hjem.

            Jeg har derfor tillid til, at kommunerne selv tilrettelægger ældreplejen, herunder
            madservice, på en måde, som tager afsæt i de ældres ønsker og behov. Det
            gode ældreliv, og den rigtige mad for den enkelte ældre, skal ikke dikteres fra
            Christiansborg. I stedet skal vi have tillid til kommunerne og de øvrige
            leverandører af ældrepleje. Tillid til, at de finder de bedste løsninger lokalt
            sammen med den enkelte ældre.

                             1
Med venlig hilsen
Mette Kierkgaard
Ældreminister

                                                                                                                                  2
