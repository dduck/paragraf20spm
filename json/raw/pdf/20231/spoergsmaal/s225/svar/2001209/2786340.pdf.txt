                                    Det Udenrigspolitiske Nævn, Udenrigsudvalget 2023-24
                                                                                                  Offentligt

Udenrigsministeriet                 Asiatisk Plads 2
                                    DK-1448 København K
Folketingets Lovsekretariat         Telefon +45 33 92 00 00
                                    Telefax +45 32 54 05 33
                                    E-mail: um@um.dk
                                    http://www.um.dk

Bilag  Sag/ID Nr.            Enhed  Dato

       23/00427              MENA   23.   november
                                    2023

       Svar på § 20-spørgsmål nr. S 225 stillet den 17.
       november 2023 af Trine Pertou Mach (EL) til udenrigs.

       Spørgsmål
       Hvad er ministerens holdning til udtalelserne fra Israels FN-
       ambassadør, Gilad Erdan, der efter vedtagelsen af en
       resolution, der adresserer den stigende humanitære krise for
       civile i Gaza, i FN’s Sikkerhedsråd 15. november 2023, og som
       opfordrede til »påtrængende nødvendige og langvarige
       humanitære pauser«, sagde, at resolutionen »ikke vil have
       betydning i praksis«, og at Israel uagtet resolutionen vil
       »fortsætte med at handle, indtil Hamas er tilintetgjort og
       gidslerne vendt tilbage«, og vil ministeren foretage sig noget
       for at gøre den israelske regering opmærksom på, at
       Sikkerhedsrådets resolutioner er juridisk bindende for FN’s
       medlemslande?
                                          2

Svar
Jeg noterer mig, at EU’s udenrigsrepræsentant i forbindelse
med den omtalte resolution har udtalt, at resolutioner fra FN’s
Sikkerhedsråd skal implementeres. Det er jeg selvsagt enig i.
Regeringen har ved flere lejligheder over for Israel påpeget, at
Israels ret til selvforsvar skal ske inden for rammerne af
folkeretten, herunder den humanitære folkeret.

                              Med venlig hilsen
                          Lars Løkke Rasmussen
