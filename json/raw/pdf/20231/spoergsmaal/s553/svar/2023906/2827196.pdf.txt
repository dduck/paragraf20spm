                                                                                          Retsudvalget 2023-24
                                                                                                           Offentligt

Folketinget                                                                     Dato:     21. februar 2024
Lovsekretariatet                                                                Kontor:   Straffuldbyrdelseskontoret
Christiansborg                                                                  Sagsbeh:  Anna Seneberg Winkel
1240 København K                                                                Sagsnr.:  2024-02368
DK Danmark                                                                      Dok.:     3164326

Besvarelse af spørgsmål nr. S 553 fra medlem af Folketinget Mai
Mercado (KF):

Hermed sendes besvarelse af spørgsmål nr. S 553, som medlem af
Folketinget Mai Mercado (KF) har stillet til justitsministeren den 13. februar
2024.

Peter Hummelgaard

                   /
                              Thomas Jørn Rasmussen

                                                                                Slotsholmsgade 10
                                                                                1216 København K.
                                                                                T +45 7226 8400
                                                                                www.justitsministeriet.dk
                                                                                jm@jm.dk

                                                                                Side 1/3
Spørgsmål nr. S 553 fra medlem af Folketinget Mai Mercado (KF):

       ”Er det ministerens opfattelse, at styrkelsen af forsvarets
       rekruttering, fastholdelse og uddannelse med 3,9 mia. kr. i alt
       frem mod 2033 vil påvirke kriminalforsorgens
       rekrutteringsmuligheder?”

Begrundelse:

       ”Der henvises til kriminalforsorgen.dk den 18. september 2023:
       »Socialrådgiver, sergent eller ambulanceredder - ny
       merituddannelse giver flere mulighed for at blive
       fængselsbetjent« og »første delaftale under forsvarsforliget
       2024-2033«, jf. Forsvarsministeriets hjemmeside den 18. januar
       2024.”

Svar:

Spørgsmålet kan efter min opfattelse kun besvares fyldestgørende, hvis der
til brug for svaret indhentes nærmere oplysninger fra henholdsvis
Forsvarsministeriet og Direktoratet for Kriminalforsorgen. Spørgsmålet kan
derfor ikke besvares inden for de rammer, der gælder for S-spørgsmål, jf.
herved § 20, stk. 1, i forretningsorden for Folketinget.

Jeg kan dog oplyse, at der som led i aftalen om kriminalforsorgens økonomi
2022-2025 er iværksat en række initiativer, der skal bidrage til at øge
rekrutteringen af fængsels- og transportbetjente.

Fængsels- og transportbetjente får således nu løn under hele
uddannelsesperioden i modsætning til tidligere, hvor de modtog SU i
skoleperioden. Derudover er der åbnet en ny skole for fængsels- og
transportbetjente og tre pop-up skoler i henholdsvis Odense, Esbjerg og
København, og der er etableret en ny merituddannelse, så særligt
kvalificerede kandidater såsom politikadetter og sikkerhedsvagter kan
komme hurtigere igennem fængselsbetjentuddannelsen.

Sideløbende med disse og andre initiativer arbejder kriminalforsorgen med
at styrke kriminalforsorgens omdømme, bl.a. ved at sikre kendskab til
kriminalforsorgens uddannelser og arbejdet som fængsels- og
transportbetjent.

                                                                                                                                               Side 2/3
Når det er sagt, så er bemandingssituationen i landets fængsler og arresthuse
alvorlig. Det er ikke et problem, der løses med et fingerknips. Det er derfor
vigtigt, at vi bl.a. fortsætter med at have fokus på at styrke
rekrutteringsgrundlaget for fængsels- og transportbetjente. Senest har
regeringen derfor som led i trepartsaftalen sikret et ekstraordinært lønløft til
fængselsbetjente, værkmestre og transportbetjente fra den 1. april i år.

                                                                                                                                               Side 3/3
