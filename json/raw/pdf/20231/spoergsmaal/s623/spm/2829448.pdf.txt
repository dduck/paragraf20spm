                                                Børne- og Undervisningsudvalget 2023-24
                                                                                            Offentligt

Spørgsmål nr. S 623
§ 20-spørgsmål til skriftlig besvarelse

Til:         Børne- og undervisningsministeren
Dato:        26. februar 2024
Stillet af:  Anne Hegelund (EL)

På hvilken baggrund vurderer ministeren, at energirenoveringer af bygninger
»ofte« kan sikre en forbedring af indeklimaet i folkeskolerne, og er ministeren
enig med professor Jørn Toftum i, at energirenovering meget sjældent er
noget, der hjælper på ventilationen?
(Spm. nr. S 623).

Begrundelse
Spørgeren henviser til, artiklen »S-lærer i Folketinget afviser forslag om
bedre indeklima i skolen« bragt på folkeskolen.dk den 5. februar 2024, hvor
følgende fremgår: »Spørger man Jørn Toftum, er det ikke korrekt, når
politikerne sætter lighedstegn mellem energirenovering og forbedret
indeklima. »Energirenovering er en relativt bred betegnelse, og vores erfaring
er, at det typisk er noget med at isolere tag eller loft for at reducere varmetab,
installation af LED-belysning og udskiftning af vinduer«, forklarer Jørn Toftum
og understreger, »Det er meget sjældent noget, der hjælper på
ventilationen««.

Svaret bedes sendt elektronisk til spørgeren på anne.hegelund@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                    Side 1 | 1
