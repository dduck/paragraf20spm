                                                                               Børne- og Undervisningsudvalget 2023-24
                                                                                                                           Offentligt

Folketingets Lovsekretariat                                                    Ministeren
Christiansborg
                                                                               Frederiksholms Kanal 21
Medlem af Folketinget Anne Hegelund (EL) har den 26. februar 2024 stil-        1220 København K
let spørgsmål nr. S 623, som hermed besvares.                                  Tlf. nr.: 33 92 50 00
                                                                               E-mail: uvm@uvm.dk
Spørgsmål nr. S 623:                                                           www.uvm.dk
På hvilken baggrund vurderer ministeren, at energirenoveringer af bygnin-      CVR-nr.: 20453044
ger »ofte« kan sikre en forbedring af indeklimaet i folkeskolerne, og er
ministeren enig med professor Jørn Toftum i, at energirenovering meget         4. marts 2024
sjældent er noget, der hjælper på ventilationen?                               Sagsnr.: 24/06738

Begrundelse
Spørgeren henviser til, artiklen »S-lærer i Folketinget afviser forslag om
bedre indeklima i skolen« bragt på folkeskolen.dk den 5. februar 2024,
hvor følgende fremgår: »Spørger man Jørn Toftum, er det ikke korrekt,
når politikerne sætter lighedstegn mellem energirenovering og forbedret
indeklima. »Energirenovering er en relativt bred betegnelse, og vores erfa-
ring er, at det typisk er noget med at isolere tag eller loft for at reducere
varmetab, installation af LED-belysning og udskiftning af vinduer«, for-
klarer Jørn Toftum og understreger, »Det er meget sjældent noget, der
hjælper på ventilationen««.

Svar:
Jeg mener ikke, at jeg på noget tidspunkt har sat lighedstegn mellem ener-
girenovering og forbedret indeklima. Jeg har nævnt puljen til energireno-
veringer i kommuner og regioner som et af flere eksempler på, hvilke til-
tag, der er gennemført, som kan bidrage til at forbedre indeklimaet på sko-
lerne.

Klima-, Energi- og Forsyningsministeriet oplyser, at en energirenovering
dækker over en bred vifte af tiltag, hvoraf nogle kan bidrage til forbedring
af indeklimaet, herunder bl.a. ved at forbedre den termiske komfort, der
også kan understøtte ventilationen til at opretholde stabile fugt- og tem-
peraturforhold eller ved udskiftning af vinduer, der kan mindske kulde og
trækgener. Ifølge Teknologisk Institut kan man dog risikere, at en forbed-
ring af nogle indeklimaforhold kan medføre en forringelse af andre, hvis
ikke renoveringsprojektet tænkes grundigt igennem.
I forbindelse med puljen til energirenoveringer i kommuner og regioner,
var det dog op til kommunerne selv at prioritere anvendelsen af midlerne,
herunder om de blev anvendt til energirenoveringer, der sikrer forbedring
af indeklimaet i skoler, eller til øvrige energirenoveringstiltag, der ikke på-
virker indeklimaet.

                                Med venlig hilsen
                                 Mattias Tesfaye

                                                                                                                    2
