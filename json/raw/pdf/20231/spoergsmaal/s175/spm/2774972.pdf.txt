                                                                                 Miljø- og Fødevareudvalget 2023-24
                                                                                                                     Offentligt

Spørgsmål nr. S 175
§ 20 – spørgsmål til mundtlig besvarelse den 8. november 2023

Til:         Miljøministeren
Dato:        3. november 2023
Stillet af:  Søren Egge Rasmussen (EL)

Vil ministeren nu, hvor der som følge af ekspertvurderingerne i fase 2 af
»Second Opinion« ikke længere kan herske tvivl om, at der skal ske en
hurtig reduktion af kvælstofudledningerne, invitere til akutforhandlinger om at
reducere kvælstofforureningen, så indsatserne kan nå at blive vedtaget,
inden næste dyrkningssæson starter i landbruget, og om hvordan vi sikrer
konkrete reduktioner af landbrugets kvælstofudledninger til vandmiljøet, så
der hurtigst muligt kan træffes beslutning om yderligere kvælstofreduktioner?
(Spm. nr. S 175).

Begrundelse
Spørgsmålet stilles i lyset af, at fase 2 af »Second Opinion« nu er
offentliggjort, og at det uafhængige internationale ekspertpanel vurderer, at
de danske forskeres metoder ikke alene er gode og robuste, men ligefrem
eksemplariske, og at der derfor ikke længere kan herske tvivl om målet, som
er en reduktion af kvælstofudledningerne på 18.000 tons, således at vi når
ned på maksimalt 38.000 tons om året senest i 2027. Det uafhængige
internationale ekspertpanel vurderer samtidig, at fokus nu skal være på
hurtig implementering af indsatser, fordi der kun er 4 år tilbage til at nå
målet, og Danmark har spildt et helt årti i 2010’erne ved ikke at
implementere de nødvendige indsatser.

På Folketingets formands vegne
Lovsekretariatet

                                                                                 Side 1 | 1
