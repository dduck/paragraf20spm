Folketingets Lovsekretariat                                                        Miljø- og Fødevareudvalget 2023-24
Christiansborg                                                                                                          Offentligt
1240 København K
                                                                               J.nr. 2023-12705
                                                                               Den 20. december 2023

Miljøministerens besvarelse af spørgsmål nr. S 378 stillet den 19. december 2023 af Søren Egge
Rasmussen (EL).

Spørgsmål nr. S 378
” Vil ministeren foretage sig noget for at sikre nødvendige undersøgelser af Tangeværkets
konsekvenser for naturen for at sikre, at Danmark lever op til EU’s vandrammedirektiv og
habitatdirektiv, ved at der hurtigst muligt gennemføres en habitatkonsekvensvurdering og
efterfølgende tages beslutninger?”

Svar
Miljø- og Fødevareklagenævnet har i 2019 hjemvist Viborg Kommunes afgørelse om
vandindvindingstilladelse ved Gudenåen til fornyet behandling med henblik på bl.a., at
kommunen foretager en habitatkonsekvensvurdering af indvindingstilladelsens betydning for
habitatområder.

Der er tale om en konkret verserende afgørelsessag, som er uafhængig af Miljøministeriets
arbejde med genbesøget for vandområdeplanerne i 2024, hvor der også vil blive taget stilling til et
evt. indsatsbehov for Tange Sø. Et evt. indsatsbehov for Tange Sø, herunder håndteringen af
spærringen skal baseres på den foreliggende relevante viden og overholde
vandrammedirektivet og habitatdirektivets rammer.

Kommunen skal efterleve nævnets afgørelse og i øvrigt overholde lovgivningen. Jeg kan desuden
forstå, at Ankestyrelsen, som er tilsynsmyndighed for kommunerne, har bedt kommunen om en
redegørelse for sagen.

Magnus Heunicke              /  Jens Brandt Sørensen

Miljøministeriet • Frederiksholms Kanal 26 • 1220 København K
Tlf. 38 14 21 42 • CVR 12854358 • EAN 5798000862005 • mim@mim.dk • www.mim.dk
