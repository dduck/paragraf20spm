                                                                                         Beskæftigelsesudvalget 2023-24
                                                                                                                        Offentligt

 Folketingets Lovsekretariat                                                             Beskæftigelsesministeriet
 lov@ft.dk                                                                               Holmens Kanal 20
                                                                                         1060 København K
 Victoria Velasquez (EL)
 victoria.velasquez@ft.dk                                                                T +45 72 20 50 00
                                                                                         E bm@bm.dk
Folketingsmedlem Victoria Velasquez (EL) har den 9. februar 2024 stillet følgende        www.bm.dk
spørgsmål nr. S 534, som hermed besvares.
                                                                                         CVR 10172748
Spørgsmål nr. S 534:
”Mener ministeren, at det er rimeligt, at erhvervssygdomme såsom psykiske syg-           J.nr. 20245000353 – 2024-
domme, ryglidelser og lidelser i bevægeapparatet kan afvises, alene fordi de ikke        966
står på listen over erhvervssygdomme og ikke ud fra en individuel vurdering på           Den 19. februar 2024
baggrund af skadelidtes dokumenter fra behandlende læge?”

Svar:
Alle afgørelser om, hvorvidt en anmeldt erhvervssygdom kan anerkendes som en
arbejdsskade, træffes ud fra en konkret individuel vurdering baseret på alle oplys-
ninger i sagen. Det gælder både for sygdomme, der er optaget på erhvervssygdoms-
fortegnelsen, og for sygdomme, der ikke fremgår af fortegnelsen.

Sygdomme, som ikke er på erhvervssygdomsfortegnelsen, kan anerkendes som en
arbejdsskade, såfremt der i den konkrete sag er lægefaglig dokumentation for, at
sygdommen er forårsaget af helt særlige påvirkninger fra arbejdet. Arbejdsmarke-
dets Erhvervssikring vurderer sagerne. Sager, som umiddelbart vurderes at kunne
anerkendes, forelægges til konkret vurdering af Erhvervssygdomsudvalget, som
herefter skal vurdere, om der er lægelig og juridisk dokumentation for, at den på-
gældende gennem dennes arbejde er udsat for en påvirkning, som direkte er årsag
til sygdommen. Deres vurdering beror på lægefaglig viden og forskningsmæssig
evidens for årsagssammenhænge mellem arbejde og visse sygdomme.

Jeg mener, at det er en fornuftig praksis, der sikrer, at afgørelserne også i disse sa-
ger er baseret på lægefaglig evidens.

Venlig hilsen

Ane Halsboe-Jørgensen
Beskæftigelsesminister
