                                     Indfødsretsudvalget, Udlændinge- og Integrationsudvalget 2023-24
                                                                                                                  Offentligt

Ministeren

Udlændinge- og Integrationsudvalget
Folketinget
Christiansborg
1240 København K

Medlem af Folketinget Mona Juul (KF) har den 19. december 2023 stillet følgende       21. december 2023
spørgsmål nr. S 381 til udlændinge- og integrationsministeren, som hermed besva-
res.                                                                                  Udlændinge- og
                                                                                      Integrationsministeriet
Spørgsmål S 381:
                                                                                      Indfødsret
Hvad mener ministeren om, at de lange sagsbehandlingstider for ansøgninger om         Slotsholmsgade 10
statsborgerskab, der rækker ud over de normerede sagsbehandlingstider, der frem-      1216 København K
går af ministeriets hjemmeside, kan have stor betydning for ansøgere, der har di-
sponeret efter den forventede sagsbehandlingstid?                                     Tel.      6198 4000

Svar:                                                                                 Mail      uim@uim.dk

1. Behandlingen af ansøgninger om naturalisation sker efter de retningslinjer, som    Web       www.uim.dk
et flertal i Folketinget er blevet enige om. Senest indgik den daværende regering
(Socialdemokratiet) den 20. april 2021 sammen med Venstre, Det konservative Fol-      CVR-nr. 36977191
keparti og Liberal Alliance en aftale om indfødsret.
                                                                                      Sags nr.  2023 - 19920
2. Ved indfødsretsaftalen fra 2021 blev der indført et krav om, at en ansøger som     Akt-id    2559874
udgangspunkt skal have været i ordinær fuldtidsbeskæftigelse eller have udøvet
selvstændig erhvervsvirksomhed i mindst 3 år og 6 måneder inden for de sidste 4
år forud for tidspunktet for fremsættelse af et lovforslag om indfødsrets medde-
lelse, samt være tilknyttet arbejdsmarkedet (i beskæftigelse) på tidspunktet for
fremsættelse af et lovforslag om indfødsrets meddelelse. Kravet er udmøntet i § 23
A i cirkulæreskrivelse nr. 9461 af 17. juni 2021 om naturalisation og gælder for an-
søgninger og anmodninger om genoptagelse indgivet efter den 19. april 2021.

3. Som det også fremgår af cirkulæreskrivelsen, skal betingelserne for naturalisa-
tion i dag være opfyldt ved lovens fremsættelse, lovens vedtagelse eller på tids-
punktet for erhvervelsen af dansk statsborgerskab afhængig af bestemmelsernes
udformning.

Herudover er der visse betingelser, der skal være opfyldt frem til ansøgerens delta-
gelse i en grundlovsceremoni, som fremgår af lov om indfødsrets meddelelse.

Side 1/2
Det er selvfølgelig ansøgerens ansvar at leve op til de forskellige betingelser for at
opnå dansk statsborgerskab på det tidspunkt, der følger af cirkulæreskrivelsen eller
lov om indfødsrets meddelelse.

4. Kravet om beskæftigelse vedrører således både ansøgerens forhold i en periode
på fire år forud for erhvervelsen af statsborgerskab og ansøgerens forhold på tids-
punktet for fremsættelsen af det lovforslag om indfødsrets meddelelse, hvorpå an-
søgeren er optaget.

Det er korrekt, at beskæftigelseskravet således kan være opfyldt på det tidspunkt,
hvor den pågældende indgiver sin afsøgning om dansk statsborgerskab, men at kra-
vet på et senere tidspunkt, når lovforslag om indfødsrets meddelelse fremsættes,
ikke længere er opfyldt, fordi ansøgeren i en periode har været uden for beskæfti-
gelse.

Det har imidlertid aldrig været hensigten med beskæftigelseskravet – eller de øv-
rige krav i cirkulæreskrivelsen – at en ansøger skal kunne planlægge efter en for-
ventet sagsbehandlingstid og derefter ikke længere opfylde betingelserne for natu-
ralisation.

5. Når det så er sagt, ser jeg med bekymring på den lange sagsbehandlingstid i an-
søgninger om dansk statsborgerskab ved naturalisation. Som det fremgår af bl.a.
Orientering om behandlingen af ansøgninger om dansk statsborgerskab ved natu-
ralisation i 3. kvartal 2023, jf. IFU (alm. del) – bilag 56, har Udlændinge- og Integra-
tionsministeriet derfor også iværksat en række tiltag i 2023 for at nedbringe sags-
behandlingstiden, ligesom ministeriet også vil have fokus herpå i 2024.

Kaare Dybvad Bek

                  /
                                          Christine V. Johansen

Side 2/2
