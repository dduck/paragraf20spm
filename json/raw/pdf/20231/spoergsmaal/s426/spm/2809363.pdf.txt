                                                                                     Sundhedsudvalget 2023-24
                                                                                                             Offentligt

Spørgsmål nr. S 426
§ 20-spørgsmål til skriftlig besvarelse

Til:         Indenrigs- og sundhedsministeren
Dato:        11. januar 2024
Stillet af:  Per Larsen (KF)

Hvad er ministerens holdning til, at der i flere regioner er identificeret borgere,
som hver især har indløst recepter på Ozempic med offentligt medicintilskud
for over 100.000 kr. pr. år, hvilket svarer til et forbrug langt over anbefalede
maksimale dosis, herunder set i lyset af, at regionernes udgifter til Ozempic i
2023 var i omegnen af 1,4 mia. kr.?
(Spm. nr. S 426).

Begrundelse
Der henvises til artiklerne »Med recept fra en læge hentede en borger i løbet
af 11 måneder Ozempic nok til 27 års forbrug – nu slår regioner alarm« på
Jyllands-Postens hjemmeside den 11. januar 2024 og »Øget pres på
regionerne: Udgifter til populær Novo-medicin vokser igen med millioner« på
DR’s hjemmeside den 6. november 2023.

Svaret bedes sendt elektronisk til spørgeren på Per.Larsen@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                     Side 1 | 1
