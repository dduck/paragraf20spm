                                                      Klima-, Energi- og Forsyningsudvalget 2023-24
                                                                                                         Offentligt

Spørgsmål nr. S 881
§ 20-spørgsmål til skriftlig besvarelse

Til:         Klima-, energi- og forsyningsministeren
Dato:        26. april 2024
Stillet af:  Signe Munk (SF)

Vil ministeren udelukke, at regeringen påtænker at notificere nuværende
energiafgifter som led i Danmarks indfrielse af energispareforpligtelsen i det
netop reviderede energieffektivitetsdirektiv, og vil ministeren sikre, at
Danmark lever op til EU’s energispareforpligtelse via nye virkemidler, som er
hensigten i direktivet?
(Spm. nr. S 881).

Begrundelse
EU’s reviderede energieffektivitetsdirektiv stiller krav om, at Danmark skal
indfri en årlig energispareforpligtelse frem mod 2030. I forbindelse med
implementeringen af det seneste energieffektivitetsdirektiv var der debat om,
hvorvidt Danmark skulle notificere effekterne af nuværende energiafgifter for
at leve op til forpligtelsen, og dermed leve op til EU’s energispareforpligtelse
via en skrivebordsøvelse. Dette blev afvist af den daværende S-regering,
som implementerede direktivet med nye grønne virkemidler.

Svaret bedes sendt elektronisk til spørgeren på Signe.Munk@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
