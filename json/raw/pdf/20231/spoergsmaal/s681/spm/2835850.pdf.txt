                                                                                 Ældreudvalget 2023-24
                                                                                                    Offentligt

Spørgsmål nr. S 681
§ 20 – spørgsmål til mundtlig besvarelse den 13. marts 2024

Til:         Ældreministeren
Dato:        8. marts 2024
Stillet af:  Pia Kjærsgaard (DF)

Vil ministeren uddybe de synspunkter, som ministeren har lagt for dagen i
Ekstra Bladet den 7. marts 2024 om ældreområdet, hvor ministeren siger, at
Dansk Folkeparti i høj grad er årsag til nogle af de problemer, der er på
området i dag, og vil ministeren oplyse, om ministeren skulle være fejlciteret,
set i lyset af at Dansk Folkeparti, mens partiet havde indflydelse på
ældreområdet, bl.a. har fået indført krav om værdighedspolitik i
kommunerne, indført klippekortordningen, afsat penge til at etablere
køkkener til mad på plejehjemmene, indført ældrechecken, afskaffet
udhulingen af folkepensionen gennem satspuljen og senest har foreslået, at
folkepensionister skal have 12.000 kr. mere i pension skattefrit om året?
(Spm. nr. S 681).

Begrundelse
Der henvises til artiklen »Surt show« bragt den 7. marts 2024 i Ekstra
Bladet.

På Folketingets formands vegne
Lovsekretariatet

                                                                                 Side 1 | 1
