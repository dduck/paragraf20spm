                             Ligestillingsudvalget 2023-24
                                                       Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00
                             digmin@digmin.dk

Sagsnr.      Svar på spørgsmål stillet af Susie Jessen (DD) den 3. oktober 2023.
2023 - 3518
             Spørgsmål nr. S 13:
Doknr.       ”Vil ministeren redegøre for, hvorfor ministeren ikke anser negativ social kontrol i indvandrer-
41640        miljøer for at udgøre det største problem for ligestillingen i Danmark, og herunder uddybe,
             om ministeren mener, at det er vigtigere at fremme kvinders repræsentation i bestyrelser end
Dato         at fremme ligestilling i indvandrermiljøer ved at bekæmpe negativ social kontrol?”
10-10-2023
             Svar:
             Jeg anser æresrelateret vold, drab og negativ social kontrol over for minoritetsetniske piger
             og kvinder for at være en stor ligestillingsudfordring. Vi skal på ingen måde acceptere, at mi-
             noritetsetniske kvinder udsættes for vold og negativ social kontrol og ikke nyder de samme
             rettigheder som danske kvinder. Det er derfor et område, som både jeg og regeringen har fo-
             kus på og tager meget alvorligt.

             Jeg ønsker ikke at sætte de forskellige ligestillingsudfordringer op på en skala, for jeg mener
             ikke, de er sammenlignelige. Min ambition er at arbejde bredt med de udfordringer, der er.
             Det gælder også æresrelateret vold og social kontrol i indvandrermiljøer. Jeg mener derfor
             heller ikke, at det er vigtigere at fremme kvinders repræsentation i bestyrelser end at fremme
             ligestilling i indvandrermiljøer ved at bekæmpe negativ social kontrol.

             Med venlig hilsen
             Marie Bjerre
