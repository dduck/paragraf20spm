Beskæftigelsesudvalget, Socialudvalget 2023-24
                                                     Offentligt

Folketingets Lovsekretariat                                                               Beskæftigelsesministeriet
lov@ft.dk                                                                                 Holmens Kanal 20
                                                                                          1060 København K
Helene Liliendahl Brydensholt (ALT)
Helene.brydensholt@ft.dk                                                                  T +45 72 20 50 00
                                                                                          E bm@bm.dk
Folketingsmedlem Helene Liliendahl Brydensholt (ALT) har den 27. oktober 2023             www.bm.dk
stillet følgende spørgsmål nr. S 141, som hermed besvares.
                                                                                          CVR 10172748
Spørgsmål nr. S 141:
”Vil ministeren sikre, at kommunernes praksis med varsling af ferie til landets ple-      J.nr. 2023 - 7237
jefamilier uden aflastning af plejebarn/-børn ophører? (Spm. nr. S 141).                  6. november 2023

Begrundelse
Plejefamiliers ferierettigheder er de samme som alle andre lønmodtagere i henhold
til ferieloven. Der henvises til svar på SOU alm. del – spørgsmål nr. 261 (folke-
tingsåret 2022-23, 2. samling). Der findes således ikke nogen særregel for plejefa-
milier, hvilket KL ellers har hævdet som begrundelse for at fastholde varsling af fe-
rieafholdelse uden aflastning af plejebørn. ”

Svar:
Jeg kan bekræfte, at det fremgår af ferielovens forarbejder, at familieplejere som
udgangspunkt kan anses for lønmodtagere i ferielovens forstand. I en sådan situa-
tion vil kommunen være arbejdsgiver og omfattet af arbejdsgiverpligterne i ferielo-
ven.

Jeg kan i den forbindelse oplyse, at ferieloven ikke indeholder særregler for pleje-
forældre, og at det således er ferielovens almindelige regler, der finder anvendelse
for plejeforældre med lønmodtagerstatus. Ferielovens regler om varsling af ferie
gælder derfor også for plejefamilier.

Styrelsen for Arbejdsmarked og Rekruttering (STAR) har oplyst, at der i den admi-
nistrative praksis er taget stilling til, hvilke aktiviteter lønmodtageren må foretage
sig under ferien. Der er i den forbindelse langvarig administrativ praksis for, at ple-
jeforældre kan anses for at have holdt ferie i tilfælde, hvor barnet er hos plejefami-
lien i løbet af ferien. Det er imidlertid en betingelse, at plejefamilien er blevet til-
budt aflastning af kommunen, og at det er plejefamiliens eget valg, at ferien afhol-
des med plejebarnet.

Jeg har en klar forventning om, at kommunerne overholder ferielovens regler og
den dertilhørende praksis.
Venlig hilsen
Ane Halsboe-Jørgensen
Beskæftigelsesminister

                                                                                                   2
