                                                  Beskæftigelsesudvalget, Socialudvalget 2023-24
                                                                                                       Offentligt

Spørgsmål nr. S 141
§ 20-spørgsmål til skriftlig besvarelse

Til:         Beskæftigelsesministeren
Dato:        27. oktober 2023
Stillet af:  Helene Liliendahl Brydensholt (ALT)

Vil ministeren sikre, at kommunernes praksis med varsling af ferie til landets
plejefamilier uden aflastning af plejebarn/-børn ophører?
(Spm. nr. S 141).

Begrundelse
Plejefamiliers ferierettigheder er de samme som alle andre lønmodtagere i
henhold til ferieloven. Der henvises til svar på SOU alm. del – spørgsmål nr.
261 (folketingsåret 2022-23, 2. samling). Der findes således ikke nogen
særregel for plejefamilier, hvilket KL ellers har hævdet som begrundelse for
at fastholde varsling af ferieafholdelse uden aflastning af plejebørn.

Svaret bedes sendt elektronisk til spørgeren på helene.brydensholt@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
