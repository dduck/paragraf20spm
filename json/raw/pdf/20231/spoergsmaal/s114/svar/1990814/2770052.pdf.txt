                                                                                     Retsudvalget 2023-24
                                                                                                      Offentligt

Folketinget                                                                Dato:     25. oktober 2023
Lovsekretariatet                                                           Kontor:   Strafferetskontoret
Christiansborg                                                             Sagsbeh:  Cecilie Brandt Opstrup
1240 København K                                                           Sagsnr.:  2023-07704
DK Danmark                                                                 Dok.:     3022970

Besvarelse af spørgsmål nr. S 107 fra medlem af Folketinget Pia
Kjærsgaard (DF):

Hermed sendes besvarelse af spørgsmål nr. S 107, som medlem af
Folketinget Pia Kjærsgaard (DF) har stillet til justitsministeren den 18.
oktober 2023.

Peter Hummelgaard

                   /
                                 Morten Holland Heide

                                                                           Slotsholmsgade 10
                                                                           1216 København K.
                                                                           T +45 7226 8400
                                                                           www.justitsministeriet.dk
                                                                           jm@jm.dk

                                                                           Side 1/2
Spørgsmål nr. S 107 fra medlem af Folketinget Pia Kjærsgaard (DF):

       ”Vil ministeren svare klart på spørgsmål nr. S 20, folketingsåret
       2023-24, om hvorfor ministeren mener, at man i 2023 skal
       placere religiøse følelser højere end f.eks. nationale følelser, nu,
       hvor regeringen vil lovgive mod at brænde en religiøs bog, men
       at det ikke skal være ulovligt at brænde f.eks. Dannebrog og
       grundloven af, som for nogle kan vække lige så store følelser,
       og vil ministeren samtidig svare på, hvorfor ministeren henviser
       til spørgsmål nr. S 16, folketingsåret 2023-24, hvori svaret heller
       ikke fremgår?”
Svar:

Efter straffelovens § 110 e straffes med bøde eller fængsel indtil 2 år den,
der offentligt forhåner en fremmed nation, en fremmed stat, dens flag eller
andet anerkendt nationalmærke eller De Forenede Nationers eller Det
Europæiske Råds flag.

Bestemmelsen har til formål at beskytte Danmarks forhold til fremmede
magter og den danske stats interesser i forhold til udlandet. Dette
beskyttelseshensyn gør sig ikke på samme måde gældende i forhold til f.eks.
Dannebrog og grundloven.

Når jeg forventeligt på fredag fremsætter lovforslaget, som skal sætte ind
over for den seneste tids koranafbrændinger, forventer jeg derfor ikke, at
forslaget vil indeholde et forbud mod at afbrænde Dannebrog eller
grundloven.

Når det er sagt, så bryder jeg mig personligt ikke om, at man brænder
Dannebrog eller grundloven for at forhåne det, som de står for.

                                                                                                                                               Side 2/2
