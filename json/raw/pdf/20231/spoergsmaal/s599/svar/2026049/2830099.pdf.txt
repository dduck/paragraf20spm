                                                                               Børne- og Undervisningsudvalget 2023-24
                                                                                                                           Offentligt

Folketingets Lovsekretariat                                                    Ministeren
Christiansborg
                                                                               Frederiksholms Kanal 21
Medlem af Folketinget Lotte Rod (RV) har den 21. februar 2024 stillet          1220 København K
spørgsmål nr. S 599, som hermed besvares.                                      Tlf. nr.: 33 92 50 00
                                                                               E-mail: uvm@uvm.dk
Spørgsmål nr. S 599:                                                           www.uvm.dk
Hvad er ministerens holdning til, at gymnasielærere og ledere efterlyser       CVR-nr.: 20453044
planer for chatbotter?
                                                                               27. februar 2024
Svar:                                                                          Sagsnr.: 24/06206
Kunstig intelligens og digitale værktøjer som fx chatbotter er kommet for
at blive. Det har konsekvenser for prøver og undervisning, så jeg kan godt
forstå, at gymnasielærere og ledere efterspørger retningslinjer for, hvordan
vi skal håndtere forandringerne.

Derfor har jeg bedt en gruppe eksperter og praktikere undersøge og
komme med anbefalinger til, hvordan vi skal håndtere de digitale hjælpe-
midler i vores uddannelsessystem, så vi kan afvikle troværdige prøver, der
tager højde for den digitale udvikling.

Ekspertgruppen er allerede kommet med foreløbige anbefalinger, hvor det
bl.a. anbefales, at skoler og institutioner sætter fokus på lærernes viden om
digital teknologi. Jeg ser frem til at læse ekspertgruppens endelige anbefa-
linger, som offentliggøres i løbet af foråret.

Den digitale udvikling har også betydning for undervisningen på de gym-
nasiale uddannelser. Derfor har Styrelsen for Undervisning og Kvalitet
igangsat et arbejde bl.a. med at indsamle viden og afklare justering af læ-
replaner i forhold til, hvordan og hvornår kunstig intelligens og digitale
værktøjer kan og ikke kan anvendes meningsfuldt i undervisningen. Jeg
kan også oplyse, at der via Styrelsen for It og Læring pågår en dialog med
en kreds af repræsentanter fra skoler og lederforeninger i selvejesektoren,
herunder fra gymnasier, om databeskyttelse, som et led i den Nationale
Cyber- og Informationssikkerhedsstrategi.
Med venlig hilsen
 Mattias Tesfaye

                                                                                    2
