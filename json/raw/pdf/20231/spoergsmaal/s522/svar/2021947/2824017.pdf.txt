Folketingets Lovsekretariat                                Boligudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Nick Zimmermann (DF) har d. 7. februar 2024 stillet
2024 - 1235  følgende spørgsmål nr. S 522 til social- og boligministeren, som hermed
             besvares.
Doknr.
823011       Spørgsmål nr. S 522:
             ”Vil ministeren tage initiativ til at sikre, at bygningen af ny skole i Gellerup og
Dato         tilsvarende nedrivning af de eksisterende ghettoblokke på Inger Christensens
12-02-2024   Vej ikke bliver yderligere forsinket?”

             Svar:
             Jeg skal bemærke, at jeg som social- og boligminister hverken kan blande mig
             ind i domstolenes behandling af boligretssager eller lokale byggeprojekter.

             Om end jeg har stor sympati for projektet, er det klare udgangspunkt, at hvis en
             lejer modtager en opsigelse fra udlejer, som lejer er uenig i, så kan opsigelsen
             prøves ved domstolene. Rent praktisk er det udlejer, der indleder sagen ved
             domstolene.

             Det er et grundlæggende retsprincip, at lejer har denne mulighed for at få
             domstolsprøvet en opsigelses gyldighed og lovlighed. Det er et princip, jeg ikke
             mener, man generelt skal rykke ved. Heller ikke selvom berammelsestiden i
             byretten er lang.

             Det forhold, at der i forbindelse med implementering af en udviklingsplan bliver
             anlagt en retssag, ændrer dog ikke på den i almenboligloven fastsatte frist for
             udviklingsplanernes gennemførelse, som er året 2030. Denne risiko er allerede
             indkalkuleret i den overordnede frist.

             Med venlig hilsen
             Pernille Rosenkrantz-Theil
             Social- og boligminister

                             1
