                                                                                         Beskæftigelsesudvalget 2023-24
                                                                                                                        Offentligt

Folketingets Lovsekretariat                                                              Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Victoria Velasquez (EL)
victoria.velasquez@ft.dk                                                                 T +45 72 20 50 00
                                                                                         E bm@bm.dk
Folketingsmedlem Victoria Velasquez (Enhedslisten) har den 20. november 2023             www.bm.dk
stillet følgende spørgsmål nr. S 236, som hermed besvares.
                                                                                         CVR 10172748
Spørgsmål nr. S 236:
”Hvilke ambitioner har ministeren, når det kommer til diversitet på arbejdspladsen,      J.nr. 2023 - 7980
og hvad agter ministeren at gøre for at fremme diversiteten?”                            28.november 2023

Der henvises til A4 Aktuelts artikel »Dansk Industri og Lederne: Lang vej igen før
virksomheder arbejder struktureret med diversitet« bragt den 20. november 2023.

Svar:
Jeg ønsker naturligvis, at det danske arbejdsmarked og arbejdspladser i Danmark i
er præget af diversitet.

Ansættelsesprocesser er omfattet af reglerne i forskelsbehandlingsloven og ligebe-
handlingsloven. Arbejdsgiveren skal derfor overholde regler om ligebehandling også
i forbindelse med ansættelse af nye medarbejdere. Det er med til at sikre diversitet
på arbejdspladserne. Som eksempel vedtog Folketinget ændring af forskelsbehand-
lingsloven i 2022, og derfor må arbejdsgiverne ikke længere bede om alderen på
ansøgere i forbindelse med jobansøgninger eller i rekrutteringssystemer.

Jeg mener imidlertid, det er op til arbejdsgiverne at sikre tiltag for at fremme diver-
siteten, så de kan tiltrække den arbejdskraft, de har brug for. Der er mangel på ar-
bejdskraft på det danske arbejdsmarked, og det er derfor i arbejdsgivernes egen in-
teresse at sikre, at der er diversitet – både i ansøgningsprocessen, så kandidaterne
ikke begrænses på baggrund af ikke-faglige kriterier, og på arbejdspladserne, så ar-
bejdsgiverne sikrer, at arbejde hos dem er attraktivt for et bredt udsnit af lønmodta-
gere.

Jeg vil opfordre alle arbejdsgivere til at overveje, hvordan de kan sikre diversitet på
arbejdspladserne og ansættelsesprocedurer, der i videst muligt omfang sikrer, at de
får ansat den bedste kandidat og får dækket deres behov for arbejdskraft, f.eks. i tråd
med betragtningerne fra Dansk Industri og Lederne i A4 Aktuelts artikel.
Venlig hilsen
Ane Halsboe-Jørgensen
Beskæftigelsesminister

                                                                                                   2
