Folketingets Lovsekretariat                               Ældreudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Pia Kjærsgaard (DF) har d. 7. marts 2024 stillet føl-
2024 - 2112  gende spørgsmål nr. S 672 til ældreministeren, som hermed besvares.

Doknr.       Spørgsmål nr. S 672:
837611       Er det ministerens hensigt, at der fremover i ældreplejen skal indgå faste sund-
             hedsteams, herunder til at varetage sygeplejen?
Dato
15-03-2024   Svar:
             Indledningsvist vil jeg gerne understrege, at ældre- og sundhedsområdet natur-
             ligvis er tæt forbundne. Det gælder ikke mindst i praksis ude i kommunerne,
             hvor det i høj grad er de samme personalegrupper, herunder bl.a. social- og
             sundhedsassistenter- og hjælpere og sygeplejersker m.v., som løser opgaver
             på ældre- og sundhedsområdet.

             Regeringen vil med en ny ældrelov og indførelsen af helhedspleje skabe ram-
             merne for udbredelse af bl.a. faste teams, hvor det er de samme medarbej-
             dere, som kommer i den ældres hjem, og som kender den ældres vaner og be-
             hov. Det vil bidrage til mere kontinuitet, helhed og tværfaglighed i plejen og bi-
             drage til, at borgeren møder kendte ansigter. I den kommende ældrelov vil der
             blive lagt vægt på kontinuitet, fleksibilitet og sammenhæng i hjælpen med fær-
             rest mulige forskellige medarbejdere i hjemmet.

             Med kravet om, at alle leverandører – både offentlige og private – skal levere
             helhedspleje og indførelsen af en ny borgernær visitationsmodel forandres til-
             gangen, så den ældre i udgangspunktet visiteres en enkelt gang til et rumme-
             ligt pleje- og omsorgsforløb, og det efterfølgende er op til medarbejderne om-
             kring den ældre at fastlægge forløbet i dialog med borgeren. Dette vil – sam-
             men med ældrelovens fokus på kontinuitet, fleksibilitet og sammenhæng – ud-
             gøre den overordnede ramme og motor for, at alle leverandører skal organi-
             sere sig, herunder for så vidt angår medarbejdersammensætning, så de bliver i
             stand til at honorere disse krav.

             Med venlig hilsen
             Mette Kierkgaard
             Ældreminister

                             1
