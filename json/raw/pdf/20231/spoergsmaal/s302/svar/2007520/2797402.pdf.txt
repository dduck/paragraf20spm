                                                                                          Beskæftigelsesudvalget 2023-24
                                                                                                                         Offentligt

Folketingets Lovsekretariat                                                               Beskæftigelsesministeriet
lov@ft.dk                                                                                 Holmens Kanal 20
                                                                                          1060 København K
Sólbjørg Jakobsen (LA)
solbjoerg.jakobsen@ft.dk                                                                  T +45 72 20 50 00
                                                                                          E bm@bm.dk
Folketingsmedlem Sólbjørg Jakobsen (LA) har den 1. december stillet følgende              www.bm.dk
spørgsmål nr. S 302, som hermed besvares.
                                                                                          CVR 10172748
Spørgsmål nr. S 302:
”Er ministeren indstillet på at udskyde ikrafttrædelsen af autorisationsordningen for     J.nr. 2023 - 8249
asbestarbejde, hvis det viser sig, at der ikke er tid nok til, at virksomhederne kan      11. december 2023
opnå autorisation til den 1. januar 2025?”

Svar:
Selvom anvendelse af asbest blev forbudt i Danmark for mange år siden, og der i
dag gælder skrappe regler for asbestarbejde, er der desværre fortsat ansatte, der ri-
sikerer at blive udsat for asbeststøv. Med den kommende autorisationsordning for
asbestarbejde tager vi et vigtig skridt i retning mod at sikre, at færre ansatte risike-
rer at blive udsat.

Inden ordningen kan træde i kraft, ligger der et stort arbejde forude. Der skal etab-
leres et hjemmelsgrundlag og udformes bekendtgørelsesændringer. Herudover skal
virksomheder og offentlige myndigheder igennem en omstillings- og udviklings-
proces, hvorfor der vil være en overgangsperiode inden ikrafttrædelse.

For mig som beskæftigelsesminister er det vigtigt, at ordningen bliver etableret på
en ordentlig måde. Partiernes aftale er, at ordningen skal træde i kraft den 1. januar
2025, men hvis det i processen viser sig, at der ikke er afsat den nødvendige tid til,
at virksomhederne eller offentlige myndigheder kan nå at omstille sig, er jeg åben
over for at se på ikrafttrædelsen af ordningen.

Venlig hilsen

Ane Halsboe-Jørgensen
Beskæftigelsesminister
