                                                                                      Retsudvalget 2023-24
                                                                                                       Offentligt

Folketinget                                                                 Dato:     5. april 2024
Christiansborg                                                              Kontor:   Formueretskontoret
1240 København K                                                            Sagsbeh:  Joachim Andreas Dein
DK Danmark                                                                            Petersen
                                                                            Sagsnr.:  2024-04446
                                                                            Dok.:     3222662

Besvarelse af spørgsmål nr. S 747 fra medlem af Folketinget Peter Ko-
fod (DF):

Hermed sendes besvarelse af spørgsmål nr. S 747, som medlem af Folketin-
get Peter Kofod (DF) har stillet til justitsministeren den 26. marts 2024.

Peter Hummelgaard

                   /
                                        Helene Bendtsen

                                                                            Slotsholmsgade 10
                                                                            1216 København K.
                                                                            T +45 7226 8400
                                                                            www.justitsministeriet.dk
                                                                            jm@jm.dk

                                                                            Side 1/2
Spørgsmål nr. S 747 fra medlem af Folketinget Peter Kofod (DF):

       ”Er ministeren enig i at stramme reglerne hos Civilstyrelsen, så
       færre eller ingen udlændinge får tilladelse til at opkøbe danske
       sommerhuse?”

Begrundelse:

       ”Der henvises til artiklen ”Flere udlændinge får lov til at købe
       sommerhus i Danmark. Mikkel er en af dem, der mærker det”,
       fra den 26. marts 2024 på berlingske.dk.”

Svar:

Det har løbende været undersøgt, hvilke muligheder der er for – inden for
rammerne af sommerhusprotokollen – at ændre erhvervelsesreglerne. Som-
merhusprotokollen er en dansk særordning, som giver mulighed for, at Dan-
mark kan opretholde den lovgivning om erhvervelse af ejendomme, der ikke
er helårsboliger, som var gældende den 1. november 1993, hvor Maastricht-
traktaten trådte i kraft. Det er Justitsministeriets opfattelse, at dette indebæ-
rer, at erhvervelsesreglerne ikke kan skærpes, hvis sommerhusprotokollen
skal opretholdes.

Som led i opfølgningen på Europaudvalgets beretning over beslutningsfor-
slag nr. B 19/2018-19 (1. samling) indhentede Justitsministeriet endvidere i
foråret 2023 en ekstern vurdering fra professor, dr.jur. Karsten Engsig Sø-
rensen vedrørende mulighederne for at skærpe kontrollen med ansøgernes
oplysninger eller på anden måde skærpe sagsbehandlingen inden for ram-
merne af sommerhusprotokollen. Vurderingen blev sendt til Folketingets
Europaudvalg den 27. april 2023, jf. Europaudvalget 2022-23 (2. samling)
EUU Alm. del – Bilag 434. Heri konkluderes det bl.a., at konsekvensen af
at gennemføre en skærpelse af erhvervelsesreglerne er forbundet med en vis
usikkerhed, men mest oplagt vil konsekvensen være, at sommerhusproto-
kollen bortfalder i sin helhed. I så fald vil der ikke længere eksistere en sær-
lig undtagelse for erhvervelse af sommerhuse i Danmark.

Derfor er der ikke overvejelser om at ændre erhvervelsesloven.

Jeg kan i øvrigt henvise til min besvarelse af 7. september 2023 af spørgsmål
nr. 1155 (Alm. del) fra Folketingets Retsudvalg.

                                                                                                                                               Side 2/2
