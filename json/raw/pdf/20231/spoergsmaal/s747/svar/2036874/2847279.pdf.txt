                                                                                                                   Retsudvalget 2023-24

                                                  Retsudvalget 2022-23 (2. samling),Boligudvalget 2022-23 (2. samOlifnfegn) tligt
                   REU Alm.del - endeligt svar på spørgsmål 1155,BOU Alm.del - endeligt svar på spørgsmål 101

                                                                                                                                      Offentligt

Folketinget                                                                     Dato:     7. september 2023
Retsudvalget                                                                    Kontor:   Formueretskontoret
Christiansborg                                                                  Sagsbeh:  Helene Fussing Clausen
1240 København K                                                                Sagsnr.:  2023-0030-9293
DK Danmark                                                                      Dok.:     2939799

Besvarelse af spørgsmål nr. 1155 (Alm. del) fra Folketingets Retsudvalg

Hermed sendes besvarelse af spørgsmål nr. 1155 (Alm. del), som Folketin-
gets Retsudvalg har stillet til justitsministeren den 10. august 2023. Spørgs-
målet er stillet efter ønske fra Anni Matthiesen (V).

Peter Hummelgaard

                   /
                                       Helene Bendtsen

                                                                                Slotsholmsgade 10
                                                                                1216 København K.
                                                                                T +45 7226 8400
                                                                                www.justitsministeriet.dk
                                                                                jm@jm.dk

                                                                                Side 1/3
Spørgsmål nr. 1155 (Alm. del) fra Folketingets Retsudvalg:

       ”Vil ministeren vurdere, om det er nødvendigt at justere som-
       merhusreglen i erhvervelsesloven som følge af de byggeprojek-
       ter af feriekomplekser, der toner frem flere steder i de populære
       ferieområder som Rømø og Fanø?”

Svar:

1. Justitsministeriet kan først og fremmest henvise til ministeren for landdi-
strikters bidrag til den samtidige besvarelse af spørgsmål nr. 1154.

2. Justitsministeriet vil om reglerne om erhvervelse af sommerhus mv. hen-
vise til den samtidige besvarelse af spørgsmål nr. 1153.

Når Danmark – uanset EU-rettens bestemmelser om fri bevægelighed – også
over for statsborgere fra EU-lande kan opretholde erhvervelseslovens krav
om tilladelse til køb af sommerhus mv. (sekundærbolig), skyldes det den
såkaldte sommerhusprotokol, som udgør en undtagelse til EU’s traktat-
grundlag.

Sommerhusprotokollen er en dansk særordning, som giver mulighed for, at
Danmark kan opretholde den lovgivning om erhvervelse af ejendomme, der
ikke er helårsboliger, som var gældende den 1. november 1993, hvor Maa-
stricht-traktaten trådte i kraft. ”Gældende lovgivning” må antages ikke alene
at omfatte love og administrative forskrifter udstedt i medfør heraf, men
også retningslinjer mv. for den konkrete forvaltning af lovgivningen, da det
ellers på denne måde ville være muligt at indføre en tilsvarende skærpelse
af retstilstanden som ved en lovændring.

3. Det har løbende været undersøgt, hvilke muligheder der er for – inden for
rammerne af sommerhusprotokollen – at ændre erhvervelsesreglerne. Se-
nest har professor, dr.jur. Karsten Engsig Sørensen den 12. april 2023 udar-
bejdet en ekstern vurdering for Justitsministeriet vedrørende mulighederne
for at skærpe kontrollen med ansøgernes oplysninger eller på anden måde
skærpe sagsbehandlingen inden for rammerne af sommerhusprotokollen.
Vurderingen blev sendt til Folketingets Europaudvalg den 27. april 2023, jf.
EUU Alm. del Bilag 434 Notat om sommerhusprotokollenpdf (ft.dk). Mini-
steriet kan i den forbindelse pege på konklusionen i notatets pkt. 6.c. Heraf
fremgår følgende:

                                                                                                                                               Side 2/3
       ”Hvis man ændrer på reglerne på en måde, der ikke indebærer
       en bevarelse af status quo eller en lempelse i forhold til den gæl-
       dende praksis vil dette nærliggende have som konsekvens at
       man ikke længere ’opretholder gældende lovgivning’ og derved
       vil ændringen ikke være dækket af undtagelsen i sommerhus-
       protokollen. Det gælder alle ændringer, bortset fra dem som er
       uvæsentlige, og vil således også kunne omfatte ændringer, der
       består i en praksisændring. Hvis hensigten er at ændre kontrol-
       len af ansøgers oplysninger eller skærpe sagsbehandlingen med
       henblik på at færre opnår dispensation, vil der mest nærliggende
       være tale om en ændring, der afviger fra ’gældende lovgivning’,
       og dermed falder uden for undtagelsen i sommerhusprotokol-
       len.”
Endvidere fremgår følgende af pkt. 6.d.:
       ”Konsekvenserne af at gennemføre en ændring der i overens-
       stemmelse med ovennævnte ændrer gældende lovgivning, er
       forbunden med en vis usikkerhed, men mest oplagt vil konse-
       kvensen være, at sommerhusprotokollen bortfalder i sin helhed.
       Dermed eksisterer der ikke længere en særlig undtagelse for er-
       hvervelse af sommerhuse i Danmark, idet man også vil have for-
       tabt muligheden for at påberåbe sig art. 64, stk. 1, TEUF.”
På den baggrund er der ikke overvejelser om ændringer af erhvervelseslo-
ven.

                                                                                                                                               Side 3/3
