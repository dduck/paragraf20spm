                                                                                Beskæftigelsesudvalget 2023-24
                                                                                                               Offentligt

Spørgsmål nr. S 575
§ 20 – spørgsmål til mundtlig besvarelse den 21. februar 2024

Til:         Beskæftigelsesministeren
Dato:        16. februar 2024
Stillet af:  Victoria Velasquez (EL)

Vil ministeren svare på det rimelige i, at mindsteudbetalings reglen i
dagpengesystemet straffer bygningsarbejderne, når de hyres og fyres så
tilfældigt, som de gør?
(Spm. nr. S 575).

Begrundelse
Ikke langt her fra byggede Christian d. 4 Rundetårn tilbage i 1600-tallet. Går
man op i toppen af Rundetårn og kigger ud over byen, så kan man virkelig
se, hvor stor en gevinst bygningsarbejderne her i landet er for det danske
samfund. De har bygget det hele, og de bygger stadig. En værdi der holder
langt ud over deres egen levetid. De er nogle af de arbejdere på det danske
arbejdsmarked, der har de mest fleksible ansættelsesforhold.
Bygningsarbejderes opsigelsesvarsler måles ikke i hverken måneder, uger
eller dage – men i timer. Herudover har virksomhederne mulighed for at
hjemsende dem uden varsel.

På Folketingets formands vegne
Lovsekretariatet

                                                                                Side 1 | 1
