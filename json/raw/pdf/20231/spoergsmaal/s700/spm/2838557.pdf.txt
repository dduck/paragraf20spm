                                                                                Sundhedsudvalget 2023-24
                                                                                                        Offentligt

Spørgsmål nr. S 700
§ 20 – spørgsmål til mundtlig besvarelse den 20. marts 2024

Til:         Indenrigs- og sundhedsministeren
Dato:        14. marts 2024
Stillet af:  Rosa Lund (EL)

Mener ministeren, at en organisation kan bedrive uvildig og faglig rådgivning
om abort ud fra et erklæret værdigrundlag imod retten til abort?
(Spm. nr. S 700).

Begrundelse
Retten til Liv er en organisation, der kæmper for at ulovliggøre abort.
Organisationens erklærede mission er »at ændre danskernes holdninger og
dansk lovgivning«, så vi får »et samfund, som anser fri abort for utænkeligt«.
Samtidig driver Retten til Liv abortrådgivning under navnet Abortlinien. Der
henvises til siden »Om os« på Retten til Livs hjemmeside.

På Folketingets formands vegne
Lovsekretariatet

                                                                                Side 1 | 1
