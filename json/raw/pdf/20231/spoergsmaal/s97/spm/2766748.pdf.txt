                                                                                           Retsudvalget 2023-24
                                                                                                            Offentligt

Spørgsmål nr. S 97
§ 20-spørgsmål til skriftlig besvarelse

Til:         Justitsministeren
Dato:        17. oktober 2023
Stillet af:  Morten Messerschmidt (DF)

Såfremt regeringens forslag om forbud mod utilbørlig behandling af
genstande med væsentlig religiøs betydning for et trossamfund
gennemføres, er det da intentionen at kriminalisere skulpturen »Chocolate
Jesus« af Cosimo Cavallaro, der udelukkende bestod af chokolade og bar
titlen »My Sweet Lord«?
(Spm. nr. S 97).

Begrundelse
Spørgsmålet er en gentagelse af REU alm. del – spørgsmål nr. 51
(folketingsåret 2023-24), som ministeren har mistolket. Idet spørgsmål 51
ikke angår situationer, hvor »koranen er beskyttet i et LGBT-cover« m.v.,
lægges det til grund, at ministeren ved en fejl har henvist til svaret på REU
alm. del – spørgsmål nr. 33. Ministeren bedes derfor besvare det konkrete
spørgsmål om, hvorvidt det er ministerens hensigt at kriminalisere et
kunstværk som omtalt. Der sigtes således til ministerens holdning.

Svaret bedes sendt elektronisk til spørgeren på Morten.Messerschmidt@ft.dk
og til Lovsekretariatet på lov@ft.dk.

På Folketingets formands vegne
Lovsekretariatet

                                                                               Side 1 | 1
