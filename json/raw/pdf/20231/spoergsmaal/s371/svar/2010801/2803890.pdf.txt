                                                                                        Beskæftigelsesudvalget 2023-24
                                                                                                                       Offentligt

Folketingets Lovsekretariat                                                             Beskæftigelsesministeriet
lov@ft.dk                                                                               Holmens Kanal 20
                                                                                        1060 København K
Victoria Velasquez (EL)
victoria.velasquez@ft.dk                                                                T +45 72 20 50 00
                                                                                        E bm@bm.dk
Folketingsmedlem Victoria Velasquez (EL) har den 15. december 2023 stillet føl-         www.bm.dk
gende spørgsmål nr. S 371, som hermed besvares.
                                                                                        CVR 10172748
Spørgsmål nr. S 371:
”Mener ministeren ligesom den forhenværende socialdemokratiske beskæftigelses-          J.nr. 2023 - 8670
minister, at det er en prioritet at rette op på de dele af reformerne, der i dag klem-  20. december 2023
mer mennesker, og hvad kan der i så fald forventes at komme af ny lovgivning,
hvilke forbedringer vil ministeren skabe, og hvornår vil det træde i kraft? ”

Svar:
Regeringen ønsker at gennemføre grundlæggende ændringer af det beskæftigelses-
system, som vi har i dag. Det vil vi, fordi der er for mange borgere, som både føler
sig svigtet af et dyrt system og uværdigt behandlet. Vi har fået skabt et beskæftigel-
sessystem, hvor proceskrav sættes før den enkelte borger. Det både kan og skal vi
gøre bedre.

Regeringen har nedsat en ekspertgruppe, der skal komme med anbefalinger til
fremtidens beskæftigelsesindsats, som skal sikre mere frihed, forenkling og større
værdighed til den enkelte.

Ekspertgruppen skal se på beskæftigelsesindsatsen på tværs af målgrupper, og også
på indsatsen for borgere med nedsat arbejdsevne, herunder dem der er længere væk
fra arbejdsmarkedet. Ekspertgruppen leverer sine anbefalinger i sommeren 2024.

Det er også regeringens politik, at de allermest udsatte skal flyttes helt ud af be-
skæftigelsesindsatsen. De skal i stedet have en bredt funderet indsats, som tager
bedre hånd om den enkelte borgers udfordringer.

Endelig vil regeringen gennemføre en kritisk reformgennemgang af sygedagpenge-
området. Der er ved at blive færdiggjort en afdækning af regler m.v. for meget al-
vorligt syge i sygedagpengesystemet, for at klarlægge, om de virker efter hensig-
ten, så meget alvorligt syge ikke udsættes for arbejdsprøvning m.v. og risikerer at
komme i klemme i systemet.

Venlig hilsen

Ane Halsboe-Jørgensen
Beskæftigelsesminister
