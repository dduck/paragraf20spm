                                                                                   Sundhedsudvalget 2023-24
                                                                                                           Offentligt

Spørgsmål nr. S 158
§ 20 – spørgsmål til mundtlig besvarelse den 8. november 2023

Til:         Indenrigs- og sundhedsministeren
Dato:        1. november 2023
Stillet af:  Jens Henrik Thulesen Dahl (DD)

Vil ministeren tage initiativ til, at der igangsættes en grundig faglig vurdering
af pneumokokvaccination for voksne borgere i risiko, så det sikres, at
beslutning om vaccination træffes på et solidt fagligt grundlag?
(Spm. nr. S 158).

Begrundelse
Den 15. januar 2023 ophørte det midlertidige vaccinationsprogram mod
pneumokokker for voksne i risiko. Ministeren fremhæver i svar på SUU alm.
del spm. 446, ”at det er fornuftigt, at vores nationale
vaccinationsprogrammer er baseret på en både grundig og bred faglig
vurdering af, hvorvidt et vaccinationstilbud bør anbefales til en eller flere
givne målgrupper”. Men sundhedsmyndighederne har aldrig foretaget en
grundig faglig vurdering (MTV) af pneumokokvaccination til voksne i risiko,
hvorfor det ikke kan være en sådan vurdering, der ligger bag beslutningen
om ikke at videreføre programmet.

På Folketingets formands vegne
Lovsekretariatet

                                                                                   Side 1 | 1
