                                                                                     Beskæftigelsesudvalget 2023-24
                                                                                                                    Offentligt

Spørgsmål nr. S 149
§ 20-spørgsmål til skriftlig besvarelse

Til:         Beskæftigelsesministeren
Dato:        31. oktober 2023
Stillet af:  Victoria Velasquez (EL)

Finder ministeren det rimeligt, at en arbejdsgiver – såfremt den planlagte
ændring af lov om social pension og flere andre love vedtages – i fremtiden
vil kunne ansætte folk, der ansættes i fleksjob, til en lavere løn (forstået som
en ikke-overenskomstmæssig løn) og derved samtidig opnå større
fleksløntilskud udbetalt fra kommunen med udgangspunkt i, at en timeløn
mindskes fra f.eks. 175 til 150 kr. i timen?
(Spm. nr. S 149).

Begrundelse
Der henvises til lovforslaget i lovprogrammet for folketingsåret 2023-24 med
følgende titel: »Ændring af lov om social pension og flere andre love
(Mulighed for dispensation til eksport af pensionstillæg, forenklet beregning af
fleksløntilskud herunder i forhold til tabt arbejdsfortjeneste m.v., aftalefrihed i
fleksjobordningen og ændring af mellem-kommunal refusion for
førtidspension og seniorpension) (Nov II)«. Der henvises endvidere til
beregningsmodellen »Beregn din indtægt i et fleksjob«, som findes på
Styrelsen for Arbejdsmarked og Rekrutterings hjemmeside.

Svaret bedes sendt elektronisk til spørgeren på Victoria.Velasquez@ft.dk,
kasper.bjerring@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                                     Side 1 | 1
