                                                                                    Sundhedsudvalget 2023-24
                                                                                                            Offentligt

Spørgsmål nr. S 27
§ 20-spørgsmål til skriftlig besvarelse

Til:         Indenrigs- og sundhedsministeren
Dato:        3. oktober 2023
Stillet af:  Stinus Lindgreen (RV)

Hvad er ministerens holdning til, at der ydes offentligt tilskud til parykker, men
ikke til forebyggende kølehætter, til onkologiske patienter i visse
cytostatikabehandlinger, når der både i udenlandske studier og i tidligere
forsøg i amterne har været positive resultater i forbindelse med brugen af
kølehætter?
(Spm. nr. S 27).

Begrundelse
Patienterne oplever håret som en stor del af deres personlighed, og for
mange har hårtabet negativ indflydelse på deres selvværd og livskvalitet. Der
henvises til artiklen »Kræftpatienter kan bevare håret med kølehætter« på
dsr.dk den 29. september 2023.

Svaret bedes sendt elektronisk til spørgeren på Stinus.Lindgreen@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                    Side 1 | 1
