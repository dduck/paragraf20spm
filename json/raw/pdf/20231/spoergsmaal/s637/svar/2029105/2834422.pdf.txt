Folketingets Lovsekretariat                                                                                             Finansudvalget 2023-24
Christiansborg                                                                                                                              Offentligt

                                                                                                                           5. marts 2024

Svar på spørgsmål S 637 af 29. februar 2024 stillet af Nick
Zimmermann (DF)

Spørgsmål

Vil ministeren lave ændringer på det store frås blandt akademikere i det offentlige,
herunder de massive og meget udbredte fratrædelsesordninger og bonusser?

Svar

Det er den enkelte statslige arbejdsgiver, der vurderer – og på den baggrund an-
sætter – hvilke medarbejdere og kompetencer, der er behov for til at kunne løse
opgaverne bedst muligt på den enkelte statslige arbejdsplads. Det er i forlængelse
heraf ikke centralt fastsat eller reguleret, hvilke medarbejdergrupper, herunder
hvor mange akademikere, der ansættes.

På det statslige arbejdsmarked er lokal løn, herunder engangsvederlag (bonus) en
naturlig og integreret del af løndannelsen. Engangsvederlag kan gives til både aka-
demikere og andre medarbejdergrupper som honorering for en særlig indsats eller
for merarbejde. Dette gælder både akademikere og andre medarbejdergrupper.
Lokal løndannelse giver mulighed for at belønne den gode indsats, hvilket kan un-
derstøtte en bedre sammenhæng mellem løn og præstation. Det giver også mulig-
hed for, at der løbende kan tages stilling til, hvordan lønmidlerne skal fordeles på
arbejdspladsen, herunder i forhold til at fastholdelse og rekruttering.

I forhold til fratrædelsesordninger kan det i helt særlige tilfælde være relevant at
indgå aftaler, der bringer ansættelsen til ophør (aftalt fratræden). I almindelighed
bør udgiften i forbindelse med aftalt fratræden ikke overstige udgiften ved afskedi-
gelse, herunder løn i opsigelsesperioden, afvikling af ferie mv. Indgåelse af en af-
tale om fratrædelse kan konkret være tids- og ressourcebesparende og således
være udtryk for en omkostningsbevidst forvaltning af lønmidlerne.

Med venlig hilsen

Nicolai Wammen
Finansminister

                                                    Finansministeriet · Christiansborg Slotsplads 1 · 1218 København K
