Folketingets Lovsekretariat                               Ældreudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Marlene Harpsøe (DD) har d. 2. november 2023 stillet
2023 - 8382  følgende spørgsmål nr. S 144 til ældreministeren, som hermed besvares.

Doknr.       Spørgsmål nr. S 144:
776063       Forkvinde Dorthe Boe Danbjørg fra Dansk Sygeplejeråd udtaler i artiklen
             ”Sundhedsvæsnet er for længst rykket ud i kommunerne. Hvornår rykker
Dato         forskningen med?” af 29. oktober 2023 på kommunen.dk, at der forskes meget
08-11-2023   lidt i det kommunale sundhedsvæsen, og at der er behov for at gøre op med
             dette, samt at der bør øremærkes penge til at løfte forskningen i det
             kommunale sundhedsvæsen, og mener ministeren ikke, at det tilsvarende gør
             sig gældende på ældreområdet?

             Svar:
             Jeg er enig i, at forskning på ældreområdet er vigtigt, og bør prioriteres.

             Derfor er jeg yderst tilfreds med, at der i aftaler om forskningsreserven mv. for
             2024 netop er afsat 30,0 mio. kr. i 2024 til forskning på ældreområdet. Midlerne
             er afsat til multidisciplinær og praksisnær forskning inden for pleje og omsorg til
             den ældre borger, der skal belyse ældre borgeres sociale, psykologiske og
             fysiske robusthed, herunder blandt andet inden for pleje og omsorg i det nære
             sundhedsvæsen. Det kan eksempelvis være på områder som rehabilitering,
             omsorg og forebyggelse med fokus på de kommunale sundhedsopgaver.

             Med venlig hilsen
             Mette Kierkgaard
             Ældreminister

                             1
