                                                                            Forsvarsudvalget 2023-24
                                                                                                   Offentligt

Folketingets Lovsekretariat
Christiansborg

Medlem af Folketinget Trine Pertou Mach (EL) har den 12. oktober 2023       Dato: 20. oktober 2023
stillet følgende spørgsmål S 80, som hermed besvares.
                                                                            Enhed:    Team Ukraine
Spørgsmål nr. S 80:                                                         Sagsnr.:  2023/008226
Vil ministeren udelukke, at Danmark på langt eller mellemlangt sigt ud-     Dok.nr.:  646951
stationerer dansk militært personel – f.eks. flymekanikere – til at indgå   Bilag:    Ingen
i vedligeholdelse m.v. af de donerede F-16 kampfly på ukrainsk territo-
rium?                                                                       Forsvarsministeriet
                                                                            Holmens Kanal 9
Svar:                                                                       1060 København K
Forsvaret gennemførte fra 2015 og frem til det russiske angreb på Ukra-
ine i februar 2022 træning og uddannelse af ukrainske styrker i Ukraine.    Tlf.: +45 7281 0000
Danmark har siden, i lighed med en lang række andre lande, gennemført       Fax: +45 7281 0300
træning og uddannelse af et betydeligt antal ukrainske styrker uden for     E-mail: fmn@fmn.dk
Ukraine.                                                                    www.fmn.dk

Som led i Danmarks støtte til Ukraines forsvarskamp har Danmark sam-        EAN: 5798000201200
men med USA og Nederlandene påtaget sig en ledende rolle i det inter-       CVR: 25 77 56 35
nationale samarbejde for at styrke og fremtidssikre det ukrainske flyve-
våben.

Det ligger i naturlig forlængelse af både den ledende rolle, som Danmark
allerede har i F-16 træningskoalitionen, og vores beslutning om at do-
nere F-16 kampfly til Ukraine som et af de første lande.

Den danske støtte til opbygningen af det ukrainske flyvevåben og dets
kommende F-16 kapacitet er rettet mod uddannelse og træning af ukra-
insk militært personel, så det ukrainske forsvar selv kan operere og ved-
ligeholde F-16 kampflyene efter overdragelsen til Ukraine. Der ventes
også fokus på finansiel støtte til etablering af den nødvendige støtte- og
infrastruktur i Ukraine.

Der er på nuværende tidspunkt ingen planer om at udstationere dansk
militært personel på ukrainsk territorium for at drive og operere de dansk
donerede F-16 kampfly.

Med venlig hilsen

Troels Lund Poulsen

                                                                                      Side 1 af 1
