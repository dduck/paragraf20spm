                                                                                  Forsvarsudvalget 2023-24
                                                                                                         Offentligt

Spørgsmål nr. S 80
§ 20-spørgsmål til skriftlig besvarelse

Til:         Forsvarsministeren
Dato:        12. oktober 2023
Stillet af:  Trine Pertou Mach (EL)

Vil ministeren udelukke, at Danmark på langt eller mellemlangt sigt
udstationerer dansk militært personel – f.eks. flymekanikere – til at indgå i
vedligeholdelse m.v. af de donerede F-16-kampfly på ukrainsk territorium?
(Spm. nr. S 80).

Begrundelse
Det fremgår af artiklen »Danmark skal sikre infrastruktur til ukrainske fly«, på
Ritzaus hjemmeside den 11. oktober 2023, at Danmark får en ledende rolle i
driften af de donerede F-16-kampfly fra bl.a. Danmark i Ukraine, og
ministeren refereres for at udelukke at danske officerer sendes til Ukraine og
for at have sagt »Vi skal ikke have danske soldater på jorden i Ukraine. Det
er ikke det, vi går efter«.

Svaret bedes sendt elektronisk til spørgeren på trine.mach@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
