                                                                                      Retsudvalget 2023-24
                                                                                                       Offentligt

Folketinget                                                                 Dato:     11. oktober 2023
Lovsekretariatet                                                            Kontor:   Strafferetskontoret
Christiansborg                                                              Sagsbeh:  Cecilie Brandt Opstrup
1240 København K                                                            Sagsnr.:  2023-06743
DK Danmark                                                                  Dok.:     3003352

Besvarelse af spørgsmål nr. S 25 fra medlem af Folketinget Pia
Kjærsgaard (DF)

Hermed sendes besvarelse af spørgsmål nr. S 25, som medlem af Folketinget
Pia Kjærsgaard (DF) har stillet til justitsministeren den 3. oktober 2023.

Peter Hummelgaard

                   /
                                Morten Holland Heide

                                                                            Slotsholmsgade 10
                                                                            1216 København K.
                                                                            T +45 7226 8400
                                                                            www.justitsministeriet.dk
                                                                            jm@jm.dk

                                                                            Side 1/2
Spørgsmål nr. S 25 fra medlem af Folketinget Pia Kjærsgaard (DF):
       ”Mener ministeren, at det er rimeligt, at man som dansk
       statsborger ikke må forhåne en fremmed stats flag ved f.eks. at
       brænde det, men at en udenlandsk statsborger i Danmark gerne
       må forhåne Dannebrog ved f.eks. at brænde det?”

Svar:
Efter straffelovens § 110 e straffes med bøde eller fængsel indtil 2 år den,
der offentligt forhåner en fremmed nation, en fremmed stat, dens flag eller
andet anerkendt nationalmærke eller De Forenede Nationers eller Det
Europæiske Råds flag.
Bestemmelsen har til formål at beskytte Danmarks forhold til fremmede
magter og den danske stats interesser i forhold til udlandet. Dette
beskyttelseshensyn gør sig ikke på samme måde gældende i forhold til
Dannebrog.
Når det er sagt, så bryder jeg mig personligt ikke om, at man brænder
Dannebrog som led i forhånelse af flaget.

                                                                                                                                               Side 2/2
