                                                                         Transportudvalget 2023-24
                                                                                                 Offentligt

                                                                         Transportministeren

Transportudvalget                                                        20. juni 2023
Folketinget                                                              2023-2890

                                                                         Frederiksholms Kanal 27 F
                                                                         1220 København K

                                                                         Telefon 41 71 27 00

Transportudvalget har i brev af 8. juni 2023 stillet mig følgende
spørgsmål (TRU alm. del), som jeg hermed skal besvare. Spørgs-
målet er stillet efter ønske fra Nick Zimmermann (DF).

Spørgsmål nr. 256:

Vil ministeren tage initiativ til at etablere et trinbræt på den ned-
lagte Laurbjerg station mellem Hadsten og Langå og dermed imø-
dekomme et stort lokalt ønske om togforbindelse til byen, der for-
ventes at vokse med næsten 50 pct. som følge af byudviklingspro-
jekter i Favrskov kommune?

Svar:

Jeg har stor forståelse for lokale ønsker om nye stationer i mindre
byer, således borgerne også her kan stå på toget. Beslutningen om
en ny station er dog altid en afvejning mellem, hvor mange det
kommer til gavn i den pågældende by, og så hvor mange af de eksi-
sterende passagerer, som kommer til at opleve længere rejsetid.

I de kommende år udføres en gennemgribende opgradering af
jernbanen i Østjylland, idet der bliver elektrificeret, hastighedsop-
graderet, fornyet samt installeret nyt digitalt signalsystem. Dette er
afgørende projekter for at DSB’s nye elektriske tog kan køre til Aar-
hus og Aalborg ultimo 2026.

Samlet set er det derfor fornuftigt at se tiden an i forhold til mulig-
heden for at igangsætte flere projekter i den Østjyske jernbanekor-
ridor.

Med venlig hilsen

Thomas Danielsen
