                  Udlændinge- og Integrationsudvalget 2023-24
                                                                   Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Victoria Velasquez (EL) har den 9. januar 2024 stillet føl-        15. januar 2024
gende spørgsmål nr. S 409 til udlændinge- og integrationsministeren, som hermed
besvares.                                                                                Udlændinge- og
                                                                                         Integrationsministeriet
Spørgsmål S 409:
                                                                                         Beskæftigelse og Danskuddannelse
Mener ministeren, at det er problematisk, at borgere, herunder ukrainske flygt-          Slotsholmsgade 10
ninge, bliver tvunget til at tage lejligheder, de ikke har råd til at betale, og optage  1216 København K
lån i private banker til indskud?
                                                                                         Tel.      6198 4000
Svar:
                                                                                         Mail      uim@uim.dk
Det er nu snart to år siden, at Rusland invaderede Ukraine, og millioner af ukrainere
blev fordrevet fra deres land. Danmark tog straks et stort ansvar. Både borgere og       Web       www.uim.dk
myndigheder gjorde, hvad de kunne, for at tage godt imod og hjælpe de fordrevne
fra Ukraine.                                                                             CVR-nr. 36977191

Et bredt flertal af Folketingets partier har været med til at bakke op om nogle lov-     Sags nr.  2024 - 667
givningsmæssige rammer, der gør det muligt for personer, der er fordrevet fra            Akt-id    2577210
Ukraine, at få meddelt en opholdstilladelse, så de hurtigt kan starte i skole, på en
uddannelse eller i et arbejde. Rammerne gør det også muligt at tilbyde personer
fordrevet fra Ukraine et sted at bo, ligesom de får tilbudt forsørgelsesydelser på
samme måde som nytilkomne flygtninge, hvis de ikke er i arbejde.

Jeg er utrolig glad for opbakningen, som betyder, at Danmark kan bidrage med en
hjælpende hånd til de mange fordrevne fra Ukraine, som er rejst ind i EU som følge
af krigen.

I dag er omkring 30.000 fordrevne fra Ukraine registreret med bopæl her i Dan-
mark. Danmark står med en historisk stor integrationsopgave. Kommunerne har
gjort – og gør – en stor indsats for at integrere ukrainerne. Fra kommunalt side har
man fra start forpligtet sig til hurtigst muligt at overtage ansvaret for de fordrevne
fra Ukraine, herunder finde boliger og hjælpe de fordrevne med at falde til i det
danske samfund.

Side 1/2
Det har været – og vil formodentlig fortsat blive – en kolossal opgave med bl.a. at
finde plads til alle de mange nye medborgere. Jeg vil gerne kvittere for det store
ansvar, som kommunerne har løftet.

Kommunerne har bl.a. efter integrationsloven pligt til at anvise et midlertidigt op-
holdssted til de fordrevne fra Ukraine med opholdstilladelse efter særloven og til
nytilkomne flygtninge. Kommunerne kan i stedet vælge at anvise en permanent bo-
lig. For anvisning af en permanent bolig kræves det efter mit ministeriums opfat-
telse bl.a., at kommunen vurderer, at udlændingen har økonomi til at betale husle-
jen.

Med særloven er der skabt mere fleksibilitet for kommunerne i forhold til at skaffe
midlertidige opholdssteder og sikre boligplacering for de mange fordrevne. Men
det anviste midlertidige opholdssted skal bl.a. fortsat i videst muligt omfang under-
støtte, at de fordrevne fra Ukraine har mulighed for at bidrage til samfundet og gå
på arbejde m.v.

Kommunerne har inden for integrationslovens og særlovens rammer mulighed for
at træffe beslutning om, hvordan man vil opfylde sin forpligtelse til at fremskaffe
midlertidige opholdssteder og boliger. Jeg har tiltro til, at kommunerne håndterer
denne forpligtelse bedst muligt inden for de muligheder, de lokale forhold giver.

Kaare Dybvad Bek

                  /
                                           Katrine Bang Nielsen

Side 2/2
