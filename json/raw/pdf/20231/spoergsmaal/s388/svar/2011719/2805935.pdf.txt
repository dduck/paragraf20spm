     Folketingets Lovsekretariat                                                        Miljø- og Fødevareudvalget 2023-24
     Christiansborg                                                                                                          Offentligt
     1240 København K
                                                                                    J.nr. 2023 - 12781
                                                                                    Den 2. januar 2024

     Berigtigelse af besvarelse af 21. december 2023 af spørgsmål nr. S 388

     Miljøministeriet er blevet opmærksom på, at det i Miljøministeriets besvarelse af 21. december

./.  2023 af spørgsmål nr. S 388, ved en fejl er skrevet, at det i en del af året er Miljøstyrelsen, der har

     kompetencen til at give tilladelse til at regulere krager i Danmark, hvilket er ukorrekt, ligesom der

     er angivet en forkert jagttid for krager.

     Det bør derfor berigtiges, at det alene er Naturstyrelsen, der kan give tilladelse til at regulere
     krager i en række forskellige situationer. Naturstyrelsen kan eksempelvis give tilladelse til at
     regulere krager hele året, hvis kragerne optræder i flok på bl.a. marker med erhvervsmæssig
     produktion af grøntsager. I perioden 1. februar - 15. april kan Naturstyrelsen desuden give
     tilladelse til at regulere krager i egne, hvor krager forvolder skader på markafgrøder eller den
     øvrige fauna. Det bør desuden berigtiges, at jagttiden for krager er 1. september-31. januar.

     Miljøministeriet skal beklage, at den tidligere besvarelse har indeholdt fejlagtige oplysninger.
     Miljøministeriet fremsender på den baggrund en berigtiget besvarelse af spørgsmål nr. S 388.

     Magnus Heunicke                            /  Krista Risgaard

     Miljøministeriet • Frederiksholms Kanal 26 • 1220 København K
     Tlf. 38 14 21 42 • CVR 12854358 • EAN 5798000862005 • mim@mim.dk • www.mim.dk
