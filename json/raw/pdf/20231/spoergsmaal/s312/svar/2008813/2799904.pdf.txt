                                                                                       Sundhedsudvalget 2023-24

                                                                                       Slotsholmsgade 10-12  Offentligt
                                                                                       DK-1216 København K

                                                                                       T +45 7226 9000
                                                                                       F +45 7226 9001
                                                                                       M sum@sum.dk
                                                                                       W sum.dk

Folketingets Lovsekretariat                                                            Dato: 14-12-2023
                                                                                       Enhed: Sundhedsjura og Lovkvalitet
                                                                                       Sagsbeh: emid
                                                                                       Sagsnr.:2023 - 6905
                                                                                       Dok. nr.: 64469

Medlem af Folketinget Mette Thiesen (DF) har den 6. december 2023 stillet følgende
spørgsmål nr. S 312 til indenrigs- og sundhedsministeren, som hermed besvares.

Spørgsmål S 312:
”Ministeren bedes redegøre for ministerens holdning til, at der endnu ikke er indgået
en opdateret henlæggelsesaftale mellem ministeriet og Tandlægeforeningen om
tandskadeerstatning?

Begrundelse
Der har i en årrække været drøftelser mellem Indenrigs- og Sundhedsministeriet og
Tandlægeforeningen om en opdatering af den nugældende henlæggelsesaftale om
behandling af tandskadeerstatningssager, som på en række områder er fordelagtig
for patienterne.”

Svar:
Det er utroligt vigtigt, at vi har en velkørende tandskadeerstatningsordning til gavn
for patienterne.

Tandlægeforeningen har den 12. december 2023 opsagt den nuværende
henlæggelsesaftale.

Indenrigs- og Sundhedsministeriet er derfor i gang med at afdække mulige juridiske
og praktiske implikationer i forhold til at flytte behandlingen af
tandskadeerstatningssager fra Tandlægeforeningen.

                                          Med venlig hilsen

                                            Sophie Løhde
