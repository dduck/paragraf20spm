Folketingets Lovsekretariat                                                             Miljø- og Fødevareudvalget 2023-24
Christiansborg                                                                                                               Offentligt
1240 København K
                                                                                    J.nr. 2024 – 2624
                                                                                    Den 18. april 2024

Hermed sendes besvarelse af spørgsmål nr. S 820, som medlem af Folketinget Søren Egge Ras-
mussen (EL) har stillet til ministeren for fødevarer, landbrug og fiskeri den 12. april 2024.

Spørgsmål nr. S 820 fra medlem af Folketinget Søren Egge Rasmussen (EL)
”Mener ministeren, at der er en mulighed for, at de pågældende fiskere vil blive pålagt at afhænde
disse kvoteandele under hans tid som minister, når ministeren i sin orientering til ordførerne den
29. juni 2023, som er genfremsendt den 8. april 2024, skriver: »Det betyder, at de pågældende
fiskere ikke vil blive pålagt at afhænde de kvoteandele, som overstiger kvotekoncentrationsloftet.
Fiskeristyrelsen vil samtidig vurdere, om der er grundlag for at genoptage tidligere afgørelser om
påbud om afhændelse af kvoteandele«?”

Svar
Det fremgår af den fremsendte orientering til Miljø- og Fødevareudvalget af 29. juni 2023, at der i
forbindelse med opfølgning på Fiskerikommissionens anbefalinger vil blive taget højde for behovet
for eventuel revision af reglerne om kvotekoncentrationslofter i reguleringsbekendtgørelsen. Jeg
forventer at indkalde Folketingets partier til forhandling om fremtidens fiskeri, herunder opfølg-
ning på Fiskerikommissionens anbefalinger. I den forbindelse vil det blive drøftet, hvorvidt reg-
lerne om kvotekoncentration skal justeres. Dispensationerne til at overskride kvotekoncentrations-
lofterne for de pågældende fiskere er således en midlertidig løsning, indtil de kommende forhand-
linger er afsluttet, og en mere permanent løsning er besluttet.

Jacob Jensen

                             /
                                               Nicolai Højlund

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
