                  Udlændinge- og Integrationsudvalget 2023-24
                                                                   Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Brigitte Klintskov Jerkel (KF) har den 10. januar 2024 stillet  15. januar 2024
følgende spørgsmål nr. S 420 til udlændinge- og integrationsministeren, som her-
med besvares.                                                                         Udlændinge- og
                                                                                      Integrationsministeriet
Spørgsmål S 420:
                                                                                      Slotsholmsgade 10
Når udlændingeordfører for Socialdemokratiet, Frederik Vad, har udtalt, at »vi er     1216 København K
åbne og ærlige om, at konventionerne er et meget, meget stort problem«, er mini-
steren så enig i denne udtalelse og i, at konventionerne er et stort problem for den  Tel.      6198 4000
førte politik i Danmark?
                                                                                      Mail      uim@uim.dk
Begrundelse
Der henvises til podcasten »Blåt Bælte« udgivet den 19. december 2023.                Web       www.uim.dk

Svar:                                                                                 CVR-nr. 36977191

Som jeg har givet udtryk for ved flere lejligheder, har et lille land som Danmark en  Sags nr.  2024 - 742
selvstændig national interesse i, at det regelbaserede internationale samfund fun-    Akt-id    2578171
gerer. Vi bør arbejde for at styrke det regelbaserede internationale samfund og
fastholde Danmarks medlemskab af de internationale konventioner. For konventi-
onerne er det bedste grundlag for at skabe en bedre verdensorden, hvor hvert en-
kelt individ og mindre lande også har rettigheder.

Jeg er dog enig i, at der også findes uhensigtsmæssigheder ved dele af de interna-
tionale konventioner og fortolkningen af dem – bl.a. på udlændingeområdet, hvor
der f.eks. er snævre rammer for at kunne frakende dansk statsborgerskab og be-
grænsede muligheder for at udvise kriminelle udlændinge.

Vi skal derfor være klar til at udfordre og afsøge de rammer, som konventionerne
sætter op.

Som det fremgår af regeringsgrundlaget, vil regeringen derfor bl.a. udnævne en
ambassadør, der skal sikre Danmarks engagement i arbejdet med konventionerne,
herunder hvordan de anvendes og fortolkes, og igangsætte en grundig udredning

Side 1/2
af Danmarks forpligtelser og muligheder i forbindelse med Den Europæiske Men-
neskerettighedskonvention og afgørelser fra Den Europæiske Menneskerettigheds-
domstol.

Kaare Dybvad Bek
                                                  /

                                                     Øzlem Akar

Side 2/2
