Folketingets Lovsekretariat                               Socialudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Nikoline Erbs Hillers-Bendtsen (ALT) har d. 19.
2023 - 9585  december 2023 stillet følgende spørgsmål nr. S 380 til social- og
             boligministeren, som hermed besvares.
Doknr.
798567       Spørgsmål nr. S 380:
             ”Er ministeren bevidst om, at Socialstyrelsen mere end halverer de kurser med
Dato         tilskud i børnekataloget (2024-2026), som netop har det formål at understøtte
26-12-2023   intentionerne i barnets lov, og hvilke konsekvenser tænker ministeren i så fald,
             at det vil have for implementeringen og kvaliteten af barnets lov, hvis de, der
             skal udmønte loven, ikke er tilstrækkeligt inde i lovstoffet?”

             Svar:
             Barnets lov træder i kraft den 1. januar 2024 og styrker udsatte børn og unges
             rettigheder på en række punkter. Da der er tale om en helt ny hovedlov, vil der
             være behov for, at socialrådgivere og sagsbehandlere i kommunerne får nye
             kompetencer og ny viden, så de kan omsætte loven til praksis.

             Social- og Boligstyrelsen har i november 2023 orienteret mig om, at styrelsen
             reducerer ressourcerne til Børnekataloget som led i en prioritering af styrelsens
             ressourcer. Der er tale om en administrativ beslutning foretaget af Social- og
             Boligstyrelsen. Børnekataloget er et kursustilbud fra Social- og Boligstyrelsen,
             som er uafhængigt af aftalen om Børnene Først. Social- og Boligstyrelsen har
             oplyst, at prioriteringen derfor ikke ændrer ved de kursusaktiviteter, der har
             været prioriteret og planlagt i forbindelse med Social- og Boligstyrelsens
             implementeringsunderstøttelse af barnets lov, som blev aftalt som en del af
             aftalen om Børnene Først.

             Social- og Boligstyrelsens implementeringsunderstøttelse af barnets lov
             understøtter, at alle ledere og børne- og ungerådgivere klædes godt på til at
             administrere loven ude i kommunerne. Styrelsen har derfor prioriteret, at alle
             kommuner har fået pladser på fysiske kurser i barnets lov i 2023. Alle rådgivere
             får desuden mulighed for at komme på et fysisk kursus enten i 2023 eller 2024.

             Derudover er det væsentligt at nævne, at kompetenceudviklingen, som Social-
             og Boligstyrelsen udbyder i forbindelse med barnets lov, er sammensat af flere
             aktiviteter, som tilsammen skal sikre, at alle får fleksibel adgang til viden om
             loven. Kompetenceudviklingen indebærer ud over de fysiske kurser også
             adgang til e-læringsforløb, webinarer, håndbøger og videooplæg om lovens
             intentioner og de nye bestemmelser. Der har også været afholdt regionale

                                                                                                                                               1
heldags implementeringsworkshops, ligesom erfaringsnetværk er afviklet i
2023 og fortsætter i 2024.
Inddragelse af børn og unge i den kommunale sagsbehandling er desuden
centralt i barnets lov, og Social- og Boligstyrelsen understøtter i 2024
kommunerne i dette som del af Videnscenter om børneinddragelse og udsatte
børns liv, som er et samarbejde med VIVE og Børns Vilkår. Kommuner kan her
få kompetenceudvikling, rådgivning og redskaber til at understøtte arbejdet.
Med venlig hilsen
Pernille Rosenkrantz-Theil
Social- og boligminister

                                                                                                                                  2
