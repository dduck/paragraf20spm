                                                                                              Retsudvalget 2023-24
                                                                                                               Offentligt

Folketinget                                                                 Dato:     11. oktober 2023
Lovsekretariatet                                                            Kontor:
Christiansborg                                                                        Stats-                og
1240 København K                                                            Sagsbeh:
                                                                                      Menneskeretskontoret
                                                                            Sagsnr.:
                                                                            Dok.:     Kenneth           Schmidt

                                                                                      Rasmussen

                                                                                      2023-06712

                                                                                      3002642

Besvarelse af spørgsmål nr. S 7 fra medlem af Folketinget Morten
Messerschmidt (DF)

Hermed sendes besvarelse af spørgsmål nr. S 7, som medlem af Folketinget
Morten Messerschmidt (DF) har stillet til justitsministeren den 3. oktober
2023.

Peter Hummelgaard

                   /
                                     Christian Fuglsang

                                                                            Slotsholmsgade 10
                                                                            1216 København K.
                                                                            T +45 7226 8400
                                                                            www.justitsministeriet.dk
                                                                            jm@jm.dk

                                                                            Side 1/2
Spørgsmål nr. S 7 fra medlem af Folketinget Morten Messerschmidt
(DF):

       ”Er justitsministeren bekendt med gældende retspraksis fra EU-
       lande og fra EMD, hvor folk er idømt frihedsstraf for blasfemi
       eller andre krænkelser af religiøse følelser herunder religiøse
       objekter?
Svar:
I det lovforslag, som jeg fremsatte for Folketinget den 1. september 2023,
er der i pkt. 5.2 redegjort nærmere for lovforslagets forhold til Den
Europæiske Menneskerettighedskonvention (EMRK), hvortil jeg henviser.
Som det fremgår af lovforslaget, har Den Europæiske
Menneskerettighedsdomstol (Domstolen) i sin praksis slået fast, at staten
har en bredere skønsmargin, hvis ytringer kan karakteriseres som
blasfemiske og unødigt krænkende over for andres religiøse overbevisning,
jf. Folketingstidende 2022-23 (2. samling), L 133 som fremsat, side 6.
Det kan i forlængelse heraf bemærkes, at Domstolen har en meget
omfattende retspraksis om fortolkningen af EMRK artikel 10, herunder for
så vidt angår ytringer, der kan karakteriseres som blasfemiske. Der kan i den
forbindelse henvises til Jon Fridrik Kjølbro, Den Europæiske
Menneskerettighedskonvention for praktikere, 6. udgave (2023), side 1199
ff.
Der henvises i øvrigt til min samtidige besvarelse af spørgsmål nr. S 16.

                                                                                                                                               Side 2/2
