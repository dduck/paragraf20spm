                                     Udlændinge- og Integrationsudvalget 2023-24
                                                                                      Offentligt

Udlændinge- og Integrationsudvalget
Folketinget
Christiansborg
1240 København K

                                                                                       20. oktober 2023

Medlem af Folketinget Peter Skaarup (DD) har den 12. oktober 2023 stillet følgende     Udlændinge- og
spørgsmål nr. S 82 til udlændinge- og integrationsministeren, som hermed besva-        Integrationsministeriet
res.
                                                                                       Slotsholmsgade 10
Spørgsmål S 82:                                                                        1216 København K

Vil ministeren svare på, om ministeren har forståelse for, at der er europæiske        Tel.  6198 4000
lande, som ikke ønsker den foreslåede aftale om asyl- og migrationsområdet i EU,
der har til formål at fordele migranter rundt i Europa?                                Mail  uim@uim.dk

Begrundelse                                                                            Web   www.uim.dk
Der henvises til mødet mellem stats- og regeringscheferne i Granada den 6. oktober
2023 og artiklen »Poland, Hungary force EU leaders to drop migration from Gra-         CVR-nr. 36977191
nada declaration« på nyhedsmediet Politico Europe’s hjemmeside den 6. oktober
2023.

Svar:

I Europa-Kommissionens forslag til forordning om asyl- og migrationsforvaltning
(AMMR) indgår en såkaldt solidaritetsmekanisme, der har til formål at sikre rimelig
ansvarsfordeling mellem medlemsstaterne, navnlig med henblik på at yde støtte til
medlemsstater under migrationspres.

EU-Rådet opnåede den 8. juni 2023 enighed om mandat til at indgå i trilogforhand-
linger med Europa-Kommissionen og Europa-Parlamentet om AMMR. I Rådets
mandat foreslås en obligatorisk men fleksibel solidaritetsmekanisme, hvor med-
lemsstaterne selv kan vælge, hvorvidt de vil bidrage med omfordeling eller finansiel
støtte. Danmark er, på baggrund af det foreliggende mandat, og som følge af rets-
forbeholdet, ikke omfattet af solidaritetsmekanismen i AMMR.

Regeringen mener, at tvungen omfordeling af asylansøgere vil udgøre en pull-fak-
tor for irregulær migration mod Europa, hvilket ikke støttes fra dansk side. Regerin-
gen støtter derimod generelt op om en obligatorisk, men fleksibel solidaritetsme-
kanisme, der gør det muligt for hver medlemsstat at beslutte hvilken type solidari-
tetsbidrag, man ønsker at yde. Derfor har regeringen selvfølgelig forståelse for, at
også andre medlemsstater kan have denne holdning.

Side 1/2
Endeligt kan det tilføjes, at Danmark bidrager solidarisk via støtte til initiativer i
nærområderne og i tredjelande langs de centrale migrationsruter med henblik på
at adressere og forebygge den irregulære migration, inden den når EU’s ydre græn-
ser.

Kaare Dybvad Bek
                                                  /

                                                     Grith Nørgaard

Side 2/2
