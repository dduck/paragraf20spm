                                    Det Udenrigspolitiske Nævn, Udenrigsudvalget 2023-24
                                                                                                  Offentligt

Udenrigsministeriet                 Asiatisk Plads 2
                                    DK-1448 København K
Folketingets Lovsekretariat         Telefon +45 33 92 00 00
                                    Telefax +45 32 54 05 33
Bilag  Sag/ID Nr.            Enhed  E-mail: um@um.dk
                                    http://www.um.dk
       24/08688              HCE
                                    Dato

                                    3. februar 2024

       Svar på § 20-spørgsmål nr. S 470 stillet den 29. januar
       2024 af Mikkel Bjørn (DF) til Udenrigsministeren

       Spørgsmål
       Hvordan reagerer Danmark på UN Watchs påstande om, at
       over 150 UNRWA-ansatte åbent har bakket op om terrorisme
       og antisemitisme, særligt gennem en Telegram-gruppe med
       3.000 lærere, der fejrede Hamas' angreb den 7. oktober 2023,
       og hvad mener regeringen om, at danske skattekroner går til
       organisationer, der aktivt fremmer antisemitisme og
       terrorisme?

       Begrundelse
       Der henvises til rapporten »UNRWA’s Terrorgram – How a
       Telegram group of 3,000 UNRWA teachers in Gaza celebrated
       the October 7th Hamas massacre« udgivet i januar 2024.

       Svar
                                          2

Det er vigtigt at understrege, at UNRWA på det kraftigste, har
fordømt terrorangrebet mod Israel den 7. oktober. UNRWA har
i det hele taget nultolerance over for hadtale og enhver
opfordring til vold. UNRWA har generelt etableret procedurer,
hvor alle troværdige beskyldninger følges op med konkrete
undersøgelser og disciplinære tiltag i tilfælde af uretmæssig
opførsel.

For så vidt angår UN Watchs påstande, tager UNRWA
beskyldningerne meget alvorligt. UNRWA har oplyst, at den
pågældende Telegram-gruppe hverken er en officiel UNRWA-
gruppe eller en gruppe, der på anden vis har FN-
bemyndigelse. Gruppen misbruger FN’s logo, og UNRWA har
anmeldt gruppen til FN’s kontor for internt tilsyn og kontrol
(OIOS). UNRWA har endvidere oplyst, at det ikke har været
muligt at verificere identiteten af medlemmerne i den
offentligt tilgængelige Telegram-gruppe, på grund af den
anonymitet, som Telegram tilbyder dens brugere, herunder
deres mulighed for at anvende tilfældigt navn eller at udgive
sig for at være personer, de ikke er.

Det bemærkes, at UNWATCH er en organisation, der i en
årrække har fremsat forskelligartede beskyldninger mod
UNRWA, hvoraf flere anklager har været omfattet af en række
fejl og urigtigheder.

                              Med venlig hilsen
               3
Lars Løkke Rasmussen
