                                                                                         Færøudvalget 2023-24
                                                                                                           Offentligt

Spørgsmål nr. S 767
§ 20-spørgsmål til skriftlig besvarelse

Til:         Udlændinge- og integrationsministeren
Dato:        3. april 2024
Stillet af:  Sjúrður Skaale (JF)

Hvad vil ministeren gøre for at forebygge, at danske myndigheder fremover
vil behandle udenlandske forkyndere på Færøerne efter en forkert praksis?
(Spm. nr. S 767).

Begrundelse
Der henvises til ministerens orientering til Færøudvalget den 5. marts 2024
om Udlændingestyrelsens praksis i sager om opholds- og arbejdstilladelse
for religiøse forkynder m.fl. på Færøerne, jf. FÆU Alm. del – Bilag 19
(folketingsåret 2023-24), hvoraf fremgår, at Udlændingestyrelsen siden 2004
har fulgt en uhjemlet skærpet praksis ved behandlingen af ansøgninger om
opholds- og arbejdstilladelse for religiøse forkyndere m.fl. på Færøerne.

Svaret bedes sendt elektronisk til spørgeren på Sjurdur.Skaale@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                             Side 1 | 1
