                                                                                          Retsudvalget 2023-24
                                                                                                           Offentligt

Folketinget                                                                     Dato:     29. februar 2024
Lovsekretariatet                                                                Kontor:   Kontoret for Organiseret
Christiansborg                                                                            Kriminalitet
1240 København K                                                                Sagsbeh:  Anna Michelsen
DK Danmark                                                                      Sagsnr.:  2024-02764
                                                                                Dok.:     3175548

Besvarelse af spørgsmål nr. S 601 fra medlem af Folketinget Mai
Mercado (KF):

Hermed sendes besvarelse af spørgsmål nr. S 601, som medlem af
Folketinget Mai Mercado (KF) har stillet til justitsministeren den 21. februar
2024.

Peter Hummelgaard

                   /
                                     Niklas V. Johansen

                                                                                Slotsholmsgade 10
                                                                                1216 København K.
                                                                                T +45 7226 8400
                                                                                www.justitsministeriet.dk
                                                                                jm@jm.dk

                                                                                Side 1/3
Spørgsmål nr. S 601 fra medlem af Folketinget Mai Mercado (KF):

       ”Hvad er ministerens holdning til, at hans partifælle, borgmester
       Peter Rahbæk Juel, mener, at det er for nemt at omgå
       opholdsforbud, og at han derfor ønsker at gøre Fyn til testregion
       for omvendt fodlænke?”

Begrundelse:

       ”Der henvises til artiklen »Opsigtsvækkende dom gav
       bandemedlemmer forbud mod at komme i Odense:
       Konservative vil sætte fodlænke på dem, når de løslades« på
       fyens.dk den 15. januar 2024”

Svar:

1. Bekæmpelse af bandekriminalitet er en helt central prioritet for
regeringen. Bandernes vold går ikke bare ud over banderne selv, men skaber
utryghed i lokalsamfundene og for helt almindelige borgere. Det er derfor
vigtigt, at myndighederne har de redskaber, som de har brug for til effektivt
at kunne bekæmpe banderne og deres skruppelløse kriminalitet.

Jeg er derfor glad for, at regeringen den 8. november 2023 indgik en bred
politisk aftale med bl.a. spørgerens parti om en ny bandepakke med 44
initiativer, der skal bidrage til at sikre et strammere greb om banderne og
større retfærdighed for borgerne. Det indgår som et blandt flere initiativer,
at opholdsforbuddet i straffelovens § 79 a skal styrkes på tre punkter,
herunder ved at give mulighed for at varetægtsfængsle personer for
overtrædelse af opholdsforbud efter straffelovens § 124 a, stk. 1, jf. § 79 a.
Dette gælder også i førstegangstilfælde.

Udvidelsen af muligheden for varetægtsfængsling af personer for
overtrædelse af opholdsforbud skal medvirke til at sikre, at personer ved
overtrædelse af et opholdsforbud hurtigere fjernes fra gaden. Herved
strammer vi allerede grebet om håndhævelsen af opholdsforbuddet.

Lovforslaget, der bl.a. skal implementere dette initiativ, er den 9. februar
2024 sendt i offentlig høring med henblik på fremsættelse i foråret.

Vi ved, at politiet har gode erfaringer med opholdsforbuddet, og at forbuddet
bl.a. kan udgøre et effektivt redskab for politiet til at fjerne banderne fra

                                                                                                                                               Side 2/3
deres nærmiljø. Derfor er det centralt, at vi sikrer, at dette redskab er så
effektivt som muligt.
2. Som bekendt er Justitsministeriet i færd med at undersøge, hvordan der
kan indføres en forsøgsordning med omvendt fodlænke til beskyttelse af
bl.a. ofre for partnervold og stalking. Som jeg tidligere har oplyst, bl.a. i
besvarelsen af 8. februar 2024 af spørgsmål nr. 617 (Alm. del) fra
Folketingets Retsudvalg, er det særligt it-understøttelsen, der udgør den
væsentligste hindring i forhold til at kunne iværksætte en forsøgsordning.
En forsøgsordning med omvendt fodlænke står meget højt på min liste over
prioriteringer, og når vi har de nærmere afklaringer på plads om en sådan
ordning, synes jeg, at det vil være oplagt at se på, om det også kunne være
relevant at indføre GPS-fodlænke som kontrolredskab på andre områder.

                                                                                                                                               Side 3/3
