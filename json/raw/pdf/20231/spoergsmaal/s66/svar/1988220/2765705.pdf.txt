                                                                                  Børne- og Undervisningsudvalget 2023-24
                                                                                                                              Offentligt

Folketingets Lovsekretariat                                                       Ministeren
Christiansborg
                                                                                  Frederiksholms Kanal 21
Medlem af Folketinget Brigitte Klintskov Jerkel (KF) har den 9. oktober           1220 København K
2023 stillet spørgsmål nr. S 66, som hermed besvares.                             Tlf. nr.: 33 92 50 00
                                                                                  E-mail: uvm@uvm.dk
Spørgsmål nr. S 66:                                                               www.uvm.dk
Hvad er ministerens holdning til, at der aktivt pågår negativ social kontrol      CVR-nr.: 20453044
mellem elever i den danske folkeskole, og hvad agter ministeren at foretage
af initiativer for at undgå, at sådanne eksempler forekommer igen?                13. oktober 2023
                                                                                  Sagsnr.: 23/17541
Svar:
Jeg vil først og fremmest – og helt utvetydigt – sige, at negativ social kon-
trol er helt uacceptabelt. Det gælder uanset om det er blandt børn, unge
eller voksne, om det er religiøst eller ej, og uanset om det foregår i familien,
på arbejdspladsen eller blandt børn og unge i eller uden for skoletiden.

Folkeskolen er et kommunalt ansvar. I Børne- og Undervisningsministe-
riet arbejdes der for at forebygge og modvirke negativ social kontrol gen-
nem kvalitetstilsynet, som er forankret i Styrelsen for Undervisning og
Kvalitet (STUK).

Til brug for besvarelsen har jeg indhentet bidrag fra Styrelsen for Under-
visning og Kvalitet, der fører tilsyn med fokus på parallelsamfundsproble-
matikker. Styrelsen har oplyst mig følgende vedrørende styrelsens tilsyn
samt styrelsens kendskab til Munkevængets Skole i regi af kvalitetstilsyn
med parallelsamfundsproblematikker:

”Fra 2020 blev kvalitetstilsynet med folkeskoler udvidet med parallelsam-
fundsindikatorer. Formålet med tilsynets fokus på parallelsamfundspro-
blematikker er at finde frem til folkeskoler i risiko for at have parallelsam-
fundsproblematikker såsom dansksproglige udfordringer, vold, negativ
social kontrol mv., så disse skoler kan understøttes i deres arbejde med at
forebygge, identificere og håndtere disse problematikker. Styrelsen har læ-
ringskonsulenter tilknyttet tilsynet, som kan tilbyde forløb med fokus på
bl.a. demokrati og medborgerskab, kritisk tænkning, kontroversielle em-
ner, vold og konfliktmægling, forebyggelse af social kontrol. Skoler med
omfattende parallelsamfundsproblematikker, hvor styrelsen vurderer, at
kommunen ikke har igangsat eller vil igangsætte tilstrækkelige og relevante
aktiviteter eller indsatser, kan desuden pålægges at udarbejde en handlings-
plan herom, jf. folkeskolelovens § 57 d, stk. 3-4, som skal godkendes af
styrelsen.

Styrelsens tilsyn med fokus på parallelsamfundsproblematikker sker på
baggrund af fire indikatorer, jf. tabel 1, der indebærer øget risiko for pa-
rallelsamfundsproblematikker.

Tabel 1. Indikatorer for parallelsamfundsproblematikker i kvalitetstilsynet
 Andel elever fra udsatte boligområder (mindst 30 pct. i mindst ét af de seneste tre år)
 Andel elever med ikke-vestlig baggrund (mindst 30 pct. de seneste to år)
 Andel elever, hvor begge forældre er uden tilknytning til arbejdsmarkedet eller ud-
 dannelse (mindst 40 pct. de seneste to år)
 Andel elever, som ikke består folkeskolens afgangsprøve i dansk (mindst 10 pct. de
 seneste to år)

Skiller en skole sig ud på en eller flere af de fire indikatorer, foretager sty-
relsen en konkret vurdering af skolen ud fra den samlede viden, som sty-
relsen har om skolen. Det omfatter blandt andet vurdering af styrelsens
tilgængelige data om fx trivsel, faglige resultaterpresseomtale og tilsynshi-
storik. Hvis styrelsen finder, at der er grundlag for mistanke om parallel-
samfundsproblematikker, anmodes kommunen om en redegørelse og/el-
ler der holdes et møde med forvaltningen og skolen. Styrelsen inddrager
desuden evt. relevante påbud og reaktioner fra Arbejdstilsynet. Ved styrel-
sens forestående analyse af data i november 2023 vil evt. påbud og reakti-
oner afgivet fra Arbejdstilsynet det seneste år således blive inddraget.

Der er siden 2020/21 årligt udtaget 3-5 folkeskoler i tilsyn med parallel-
samfundsproblematikker.

Ved styrelsens årlige analyse af data i tilsynet med fokus på parallelsam-
fundsproblematikker, har Munkevængets Skole i Kolding Kommune si-
den 2020/21 skilt sig ud på én eller flere indikatorer. Styrelsen har i de
enkelte tilfælde orienteret Kolding Kommune om skolens data, der indi-
kerede en risiko for parallelsamfundsproblematikker. Styrelsen har hidtil
på baggrund af det tilgængelige data ikke haft tilstrækkeligt grundlag for at
anmode om en redegørelse samt udtage Munkevængets Skole til tilsyn.

Styrelsen har dog i flere omgange tilbudt Kolding Kommune og Munke-
vængets Skole at tage kontakt til styrelsens læringskonsulenter, hvis kom-
munen eller skolen selv havde en bekymring for parallelsamfundsproble-
matikker. Dette er fast praksis, når styrelsen orienterer kommuner om sko-
ler i risiko for parallelsamfundsproblematikker. Kolding Kommune og
Munkevængets Skole har ikke taget kontakt til styrelsen i den anledning.

                                                                                                                    2
Styrelsen har foranlediget af den seneste tids bekymrende medieomtale
kontaktet Kolding Kommune for at tilbyde et frivilligt rådgivningsforløb
med læringskonsulenter med fokus på parallelsamfundsproblematikker.
Styrelsen vil desuden som led i styrelsens forestående analyse af data samt
indhentning af evt. påbud og reaktioner fra Arbejdstilsynet foretage en
fornyet vurdering i det nuværende skoleår (2023/24) af, om Munkevæn-
gets Skole skal udtages til tilsyn med fokus på parallelsamfundsproblema-
tikker.”
For spørgsmål vedr. negativ social kontrol og æresrelaterede konflikter i
øvrigt henviser jeg til udlændinge- og integrationsministeren, der er res-
sortansvarlig minister for området vedr. negativ social kontrol og æresre-
laterede konflikter.

                                Med venlig hilsen
                                 Mattias Tesfaye

                                                                                                                    3
