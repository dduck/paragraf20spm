                                                                        Transportudvalget 2023-24
                                                                                                Offentligt

                                                                        Transportministeren

Lovsekretariatet                                                        10. oktober 2023
Folketinget                                                             2023-4566

                                                                        Frederiksholms Kanal 27 F
                                                                        1220 København K

                                                                        Telefon 41 71 27 00

Folketingsmedlem Christina Olumeko (Å) har den 5. oktober 2023
stillet mig følgende spørgsmål, som jeg hermed skal besvare.

Spørgsmål nr. 42:

Mener ministeren, at det vil være klogt at afsætte flere midler til at
fremme cyklisme end de 3 mia. kr. fra infrastrukturaftalen 2035,
når samfundet opnår samfundsøkonomiske gevinster ved, at bili-
ster skifter til cykel?

Svar:

Med aftale om Infrastrukturplan 2035 er rammerne for investerin-
gerne i infrastrukturen fastlagt frem mod 2035. Der er indgået en
bred politisk aftale – herunder med spørgerens parti - som jeg er
loyal over for.

Det bemærkes, at der reelt er afsat flere midler end 3 mia. kr. til
cyklisme, fordi der indgår cykelstier i en række statsvejsprojekter.
Der er endvidere i regi af Infrastrukturplan 2035, Fremtidens veje,
blevet udmøntet midler til cykelstier fra Land- og By-puljen.

Med udmøntnings- og administrationsgrundlaget for cykelpuljen i
2023, 2024 og 2025 er det fastlagt, at 2/3 af cykelpuljen går til
medfinansiering af kommunale cykelstiprojekter, hvor forudsæt-
ningen er, at 50-60 pct. af anlægsudgiften tilvejebringes fra kom-
munale midler. På den baggrund er det samlede beløb, der anven-
des på cyklisme således betydeligt højere end det, som er afsat fra
statens side.

Med venlig hilsen

Thomas Danielsen
