                  Uddannelses- og Forskningsudvalget 2023-24
                                                                   Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Lotte Rod (RV) har den 12. december 2023 stillet følgende         20. december 2023
spørgsmål nr. S 337 til uddannelses- og forskningsministeren, som hermed besva-
res.                                                                                    Uddannelses- og
                                                                                        Forskningsministeriet
Spørgsmål S 337:
                                                                                        Børsgade 4
Hvad er ministerens holdning til, at UC Syd må lukke uddannelser på ministerens         Postboks 2135
vagt, og hvad vil ministeren gøre, for at UC Syd ikke skal spare yderligere 30-40       1015 København K
millioner kroner frem mod 2027?                                                         Tel. 3392 9700

Svar:                                                                                   www.ufm.dk

Det er vigtigt for regeringen, at der er videregående uddannelser i hele Danmark.       CVR-nr. 1680 5408
Det gælder naturligvis også i Syddanmark, hvor UC Syd har dækningsområde.
Det er baggrunden for, at regeringen har videreført den politiske aftale om Flere       Ref.-nr.
og bedre uddannelsesmuligheder i hele Danmark. Med aftalen er der bl.a. taget           448324
forskellige initiativer med henblik på at forbedre de økonomiske vilkår for videre-
gående uddannelser uden for de største byer, så disse uddannelser er bedre ru-
stet til de faldende ungdomsårgange i de kommende år.

Det decentrale grundtilskud, som tildeles for uddannelsessteder uden for de fire
største byer og uden for hovedcampus, er med aftalen fordoblet fra 2 mio. kr. til 4
mio. kr. Der er herudover indført et nyt decentralt grundtilskud til uddannelsesfilia-
ler på 2 mio. kr. Med aftalen er taxametertaksten til uddannelser uden for de stør-
ste byer desuden hævet med 5 pct. i 2023 og 2024, 6 pct. i 2025 og 2026 og 7
pct. fra 2027 og frem. Samlet set er der med aftalen afsat ca. 400 mio. kr. i varige
midler (fuldt indfaset) til uddannelser uden for de fire største byer.

Fordoblingen af det decentrale grundtilskud samt indførelsen af decentralt grund-
tilskud til uddannelsesfilialer er trådt i kraft i 2023.

Med 2. tillæg til den politiske aftale om Flere og bedre uddannelsesmuligheder i
hele Danmark fra maj 2023 blev der endvidere afsat 30 mio. kr. til at understøtte
særlige rekrutteringsprojekter på alle landets professionshøjskoler, eksempelvis
brobygningsforløb.

                                                                                        Side 1/2
Der er således allerede gennemført flere initiativer for at afbøde nogle af de virk-
ninger, som ændringerne i demografi og de studerendes søgemønstre medfører
for institutionerne uden for de største byer.
Det er imidlertid afgørende, at vi får vendt udviklingen med den faldende søgning
til uddannelserne på velfærdsområdet, så vi også fremover har tilstrækkeligt med
dygtige medarbejdere inden for velfærdsfagene. Regeringen ønsker derfor som en
del af en samlet reformkurs på uddannelsesområdet at reformere og investere i
bl.a. de professionsrettede uddannelser, mhp. at flere får interesse for – og søger
mod – uddannelserne. Det kræver, at vi tør se på vejene ind, opbygningen af og
indholdet i disse uddannelser, herunder om der er potentiale i at tænke i nye ud-
dannelsesmodeller, hvor man som studerende kan uddanne eller videreuddanne
sig, mens man er i job.
Med Aftale om rammerne for reform af kandidatuddannelserne i Danmark fra juni
2023 blev forligspartierne enige om at afsætte 200 mio. kr. årligt fra 2025 stigende
til 300 mio. kr. årligt fra 2030 til netop dette. Det giver et godt udgangspunkt for at
reformere de professions- og erhvervsrettede videregående uddannelser i hele
landet – også i Syddanmark.
Med venlig hilsen
Christina Egelund

                                                                                                                                                Side 2/2
