                                                                                             Sundhedsudvalget 2023-24

                                                                                             Holbergsgade 6                  Offentligt
                                                                                             DK-1057 København K

                                                                                             T +45 7226 9000
                                                                                             F +45 7226 9001
                                                                                             M sum@sum.dk
                                                                                             W sum.dk

Folketingets Lovsekretariat                                                                  Dato: 20-11-2023
                                                                                             Enhed: Velfærdsdata og analyse
                                                                                             Sagsbeh.: awp
                                                                                             Sagsnr.: 2023 - 5730
                                                                                             Dok. nr.: 50100

Medlem af Folketinget Helene Liliendahl Brydensholt (ALT) har den 8. november 2023
stillet følgende spørgsmål nr. S 182 til Indenrigs- og sundhedsministeren, som her-
med besvares.

Spørgsmål S 182:
”Hvad er ministerens holdning til Forældrenes Landsorganisations pointe om, at den
årlige landsdækkende forældretilfredshedsundersøgelse måler skævt og ikke viser et
sandfærdigt billede af virkeligheden, idet man spørger forældrene om indsatser, der
foregår, når de ikke er til stede, og vil ministeren tage initiativ til at gøre undersøgel-
sen mere retvisende, bl.a. med mulighed for, at forældrene kan kommentere norme-
ring og pædagogandel?”

Begrundelse
Udlændinge- og integrationsminister Kaare Dybvad Bek anvendte bl.a. forældretil-
fredshedsundersøgelsen i Deadline den 1. november 2023 til at beskrive forældres til-
fredshed med daginstitutionerne, hvilket kan være problematisk, da der dermed ska-
bes et billede af kvaliteten, som ikke er i overensstemmelse med de faktiske forhold,
bl.a. en rapport fra VIVE maj 2023, som viser utilstrækkelig kvalitet i 38 pct. af de un-
dersøgte vuggestuer. Forældrene kan ikke svare i forhold til normeringer, altså om de
mener, at der er nok kvalificerede, omsorgsfulde voksne om deres børn. Vi har brug
for, at de politiske beslutninger på området baseres på baggrund af retvisende data.
Der henvises til pressemeddelelsen »Forældretilfredshedsundersøgelsen ændrer ikke
på stigende mistrivsel« af 19. juni 2022 på Forældrenes Landsorganisations hjemme-
side.

Svar:
De Nationale brugertilfredsundersøgelser (BTU) skal give et brugerperspektiv på kva-
liteten af den offentlige løsning af velfærdsopgaver og derved understøtte en lokal
dialog om kvalitetsudvikling. Undersøgelserne har ikke til formål af afdække, om bru-
gerne er tilfredse med ressourceanvendelsen – eksempelvis afsatte normeringer, løn-
og driftsudgifter mv.

For at sikre undersøgelsernes validitet gennemføres der altid en pilottest blandt bru-
gerne og et eksternt review hos interessenter og eksperter. Det gælder også den kon-
krete undersøgelse på dagtilbudsområdet, der blev offentliggjort i 2022.

Pilotundersøgelsen viste, at forældrene fandt undersøgelsen relevant og interessant
at svare på. Testen pegede også på, at forældrenes indblik i pædagogernes daglige ar-
bejde var forskelligt. På den baggrund blev der foretaget en række tilpasninger af
spørgerammen for at klargøre grundlaget for forældrenes besvarelser.
Foruden pilotundersøgelsen blev spørgeskemaet testet og kvalitetssikret af bl.a.
KORA (nuværende VIVE), som senere forestod en anden undersøgelse i 2023, som
spørgeren henviser til i sin begrundelse.

                                          Med venlig hilsen
                                            Sophie Løhde

                                                                                                                                              Side 2
