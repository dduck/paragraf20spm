                                                                                Sundhedsudvalget 2023-24
                                                                                                        Offentligt

Spørgsmål nr. S 704
§ 20 – spørgsmål til mundtlig besvarelse den 20. marts 2024

Til:         Indenrigs- og sundhedsministeren
Dato:        15. marts 2024
Stillet af:  Pelle Dragsted (EL)

Mener ministeren, at konstruktionen med mulighed for op til seks ydernumre
pr. alment praktiserende læge, og hvor driften ligger hos private
kapitalfonde, er hensigtsmæssig, når DR’s afdækning af Alles Lægehus
viser, at lægerne ikke er til stede i klinikkerne, at læger ejer ydernumre
spredt ud over hele landet og ikke har fast gang i klinikkerne, og at der
tilsyneladende er foregået omfattende fusk med afregningen af ydelser?
(Spm. nr. S 704).

Begrundelse
Der henvises til artiklerne »Millionkoncern overtager danske lægeklinikker:
Lægen dukker sjældent selv op« fra den 22. februar 2024, »'Det er helt
forfærdeligt': Politikere vil have bugt med 'stråmands-lægeklinikker'« fra den
23. februar 2024 og »Alles Lægehus indberettet til Styrelsen for
Patientsikkerhed: 'Stærkt bekymrende', lyder det fra regionsrådsformand«
fra den 7. marts 2024 på dr.dk.

På Folketingets formands vegne
Lovsekretariatet

                                                                                Side 1 | 1
