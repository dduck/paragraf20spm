                                                                               Børne- og Undervisningsudvalget 2023-24
                                                                                                                           Offentligt

Folketingets Lovsekretariat                                                    Ministeren
Christiansborg
                                                                               Frederiksholms Kanal 21
Medlem af Folketinget Lotte Rod (RV) har den 5. december 2023 stillet          1220 København K
spørgsmål nr. S 310, som hermed besvares.                                      Tlf. nr.: 33 92 50 00
                                                                               E-mail: uvm@uvm.dk
Spørgsmål nr. S 310:                                                           www.uvm.dk
Hvad mener ministeren med at »lægge et par stænger dynamit ind under           CVR-nr.: 20453044
uddannelsestrappen«, og hvilke lande og pædagogiske tænkere er ministe-
ren inspireret af?                                                             12. december 2023
                                                                               Sagsnr.: 23/26156
Der henvises til artiklen: »Skærpede adgangskrav kan betyde folkevandring
til hf, forudsiger ministeren« på gymnasieskolen.dk den 20. november
2023.

Svar:
Indledningsvist er det vigtigt for mig at understrege, at gymnasierne spiller
en vigtig rolle i vores samfund og i vores uddannelsessystem. De gymna-
siale uddannelser er gode, fagligt stærke uddannelser, der har til formål at
forberede eleverne til videregående uddannelse. De udgør derfor et cen-
tralt led i fødekæden til de videregående uddannelser. Det skal vi fastholde.

Men samtidig mener jeg, at vi har fået et alt for fastlåst syn på uddannel-
sessystemet. Jeg tror, at der gennem mange år er opbygget en kultur om,
at en studentereksamen er den eneste adgangsbillet til det gode liv og en
tryg økonomisk tilværelse. Det synes jeg, at vi skal udfordre. Det var bag-
grunden for og intentionen med den omtalte formulering i artiklen, der
henvises til i spørgsmålet.

En stigende andel af studenter påbegynder ikke en videregående uddan-
nelse umiddelbart efter deres studentereksamen. Regeringen ønsker at
fastholde gymnasiets formål om at forberede eleverne til videregående ud-
dannelse og ønsker derfor, at uddannelserne skal være præget af et højt
fagligt niveau, der forbereder eleverne til at kunne studere på en videregå-
ende uddannelse. Regeringen vil derfor også se på mulighederne for at
skærpe adgangen til de gymnasiale uddannelser.
Med venlig hilsen
 Mattias Tesfaye

                                                                                    2
