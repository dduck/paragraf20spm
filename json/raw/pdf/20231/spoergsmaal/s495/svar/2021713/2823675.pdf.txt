                                                                              Børne- og Undervisningsudvalget 2023-24
                                                                                                                          Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Mette Thiesen (DF) har den 1. februar 2024 stillet      1220 København K
spørgsmål nr. S 495, som hermed besvares.                                     Tlf. nr.: 33 92 50 00
                                                                              E-mail: uvm@uvm.dk
Spørgsmål nr. S 495:                                                          www.uvm.dk
Kan ministeren forklare, hvorfor det tilsyneladende i en række skolers op-    CVR-nr.: 20453044
tik er fuldstændig uproblematisk, når Socialistisk Ungdoms Front uddeler
materialer med titler som »Fuck politiet«, »Lesbisk revolution« og »Be-       12. februar 2024
kæmp sexisme«, hvor en person, der tæsker en anden person er afbilledet,      Sagsnr.: 24/04660
hvorved der dermed opfordres til vold, mens Dansk Folkepartis Ungdom
forbydes at uddele materiale, der opfordrer til, at kriminelle udlændinge
udvises?

Svar:
Jeg har ikke detaljeret kendskab til de konkrete undervisningsmaterialer,
som der henvises til i spørgsmålet, hvorfor mit svar vil omhandle værdien
af Skolevalg mere generelt.

Der er ingen tvivl om, at vores demokrati er noget af det mest værdifulde,
vi har i vores samfund. Skolen har en vigtig rolle i forhold til at værne om
og understøtte demokratiet. Folkeskolen skal forberede eleverne til delta-
gelse, medansvar, rettigheder og pligter i et samfund med frihed og folke-
styre. Skolens virke skal derfor være præget af åndsfrihed, ligeværd og de-
mokrati. Det følger helt konkret af folkeskolens formålsparagraf.

Med Skolevalg får de unge mulighed for at opleve, at de som unge men-
nesker allerede har egne holdninger. De får mulighed for at afprøve deres
holdninger og ytre sig om det, de finder vigtigt og værdifuldt.

Men de unge kan også i Skolevalget opleve, at demokrati ikke er nemt, og
at holdninger brydes. Besøg fra politiske partier ifm. Skolevalg, hvor ele-
verne bliver præsenteret for forskellige politiske synspunkter, kan bidrage
til elevernes forståelse af et demokratisk samfund - og dermed bidrage til
opfyldelse af folkeskolens formål. Skolevalget kan blandt andet hjælpe
unge med at forstå, at demokrati handler om at få indflydelse på, hvor vi
som samfund skal hen. I den forbindelse er det vigtigt, at man gør brug af
sine demokratiske rettigheder – og aldrig tager demokratiet for givet.
Jeg kan oplyse, at undervisningen i alle fag skal leve op til folkeskolens
formål, den skal ligge inden for de rammer, som kommunalbestyrelsen og
skolebestyrelsen har fastsat samt gældende ret i øvrigt. Jeg henviser til be-
svarelsen af S 487 for uddybning heraf.
Jeg vil understrege, at en skole skal overveje det nøje, hvis man begrænser
ytringer, som er fremsat i fx undervisningsmidler. I den sammenhæng har
skolelederne et stort ansvar, som jeg har tillid til, at de lever op til.

                                Med venlig hilsen
                                 Mattias Tesfaye

                                                                                                                    2
