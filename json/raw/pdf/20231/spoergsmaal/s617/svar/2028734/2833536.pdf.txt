Folketingets Lovsekretariat      Miljø- og Fødevareudvalget 2023-24
Christiansborg                                                        Offentligt
1240 København K
                             J.nr. 2024 - 1459
                             Den 1. marts 2024

Hermed sendes besvarelse af spørgsmål nr. S 617, som medlem af Folketinget Søren Egge (EL) har
stillet til ministeren for fødevarer, landbrug og fiskeri den 23. februar 2024.

Spørgsmål nr. S 617 fra medlem af Folketinget Søren Egge (EL)
”Når der er usikkerhed om en bestands tilstand og risiko for, at en bestand er kritisk truet, bør
tvivlen så ikke komme naturen og bestanden til gode, og hvad skal der til, for at ministeren lytter
til DTU’s rådgivning, tager et forsigtighedsprincip i brug og reducerer fiskeriet efter stenbider til et
niveau, hvor man er sikker på, at alle stenbiderbestande (i Nordsøen, Skagerrak, Kattegat og Øster-
søen) forvaltes bæredygtigt?
(Spm. nr. S 617).

Begrundelse
Der henvises til, at DTU Aqua på Fødevareministeriets anmodning den 4. juni 2022 leverede no-
tatet »Vurdering om stenbiderfiskeriet i Danmark er bæredygtigt«. Konklusionen i notatet er, at
den nuværende viden »er utilstrækkelig til at bestemme bestandens nuværende tilstand, i forhold
til referencepunkter for en bæredygtig udnyttelse«. Og den 6. oktober 2023 var konklusionen i no-
tatet »Stenbider« for alle bestande med undtagelse af Nordsøen: »Et fald i den størrelsesorden (af
landingerne) vil sandsynligvis føre til en kategorisering af bestandene under IUCN som Kritisk
Truet og dermed en anbefaling af en lukning af fiskeriet«.”

Svar
Det er vigtigt at passe på truede arter, og jeg lytter altid som udgangspunkt til den biologiske råd-
givning. Der er dog flere hensyn i forvaltningen af stenbiderfiskeriet, herunder erhvervets mulig-
hed for tilpasninger ved drastiske ændringer i fiskeriet.

På baggrund af rådgivning fra DTU Aqua blev der den 1. januar 2024 indført et tilladelseskrav til
at fange stenbider. I tilladelserne indgår krav om, at fiskerne bidrager til dataindsamling gennem
logbogsføring. Dette bidrager til at forbedre data for stenbiderfiskeriet, som kan indgå i den frem-
adrettede regulering.

Derudover indføres en kvote på stenbider svarende til fangsten i 2023. Kvoten fordeles ligeligt mel-
lem de tilmeldte fartøjer.

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
Jacob Jensen

              /
                                Nicolai Højlund

                                                 2
