                                                                                                                         Kulturudvalget 2023-24
                                                                                                                                            Offentligt

                                                                                                                    Kulturministeren

Folketingets Lovsekretariat                                                                                         Kulturministeriet
Christiansborg                                                                                                      Nybrogade 2
1240 København K                                                                                                    1203 København K

                                                                                                                    Tlf  : 33 92 33 70

                                                                                                                    E-mail : kum@kum.dk

                                                                                                                    Web : www.kum.dk

                                                                                                 22. november 2023

Folketingsmedlem Morten Messerschmidt (DF) har 16. november 2023 stillet mig føl-
gende spørgsmål nr. 219, som jeg hermed besvarer.

Spørgsmål:

Idet der henvises til artiklen »Formanden for indfødsretsudvalg tjekker statsborger-
skabsansøgeres Facebook-profiler« på DR’s hjemmeside den 11. november 2023, hvad
mener ministeren så om, at DR ukritisk har videreformidlet falske anklager om lovbrud
fremsat af en af staten betalt juridisk ekspertkilde mod et folketingsmedlem vedrørende
dennes parlamentariske arbejde?

Svar:

I Danmark har vi et sundt princip om politisk armslængde til vores public service-insti-
tutioner. DR har af samme grund status som en selvstændig offentlig institution, jf. lov
om radio og fjernsynsvirksomhed § 15. Det følger endvidere af §§ 17-18, at DR’s besty-
relse er DR’s øverste ledelse og har det overordnede programansvar, mens DR’s general-
direktør har det daglige programansvar og varetager den daglige administrative og øko-
nomiske ledelse af DR.

Det redaktionelle ansvar for, hvad der udkommer hos DR, er altså entydigt placeret hos
DR’s ledelse. Selvfølgelig skal der være plads til, at politikere har en mening om DR.
Men jeg mener ikke, at jeg som kulturminister skal blande mig i DR’s konkrete journa-
listik.

Det fremgår desuden af medieansvarslovens § 34, stk. 1, at mediernes indhold og hand-
lemåde skal være i overensstemmelse med god presseskik. Klager over DR for tilside-
sættelse af god presseskik skal indgives til DR. DR’s afgørelse kan efterfølgende ind-
bringes for Pressenævnet, jf. § 34, stk. 3.

Med venlig hilsen

Jakob Engel-Schmidt

                                                                                                                    Dok. nr. 137395
