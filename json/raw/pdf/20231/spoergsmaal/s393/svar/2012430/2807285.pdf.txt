                                                                          Transportudvalget 2023-24
                                                                                                  Offentligt

                                                                          Transportministeren

Lovsekretariatet                                                          8. januar 2024
Folketinget                                                               2024 - 128

                                                                          Frederiksholms Kanal 27 F
                                                                          1220 København K

                                                                          Telefon 41 71 27 00

Folketingsmedlem Kenneth Fredslund Petersen (DD) har den 4. ja-
nuar 2024 stillet mig følgende spørgsmål, som jeg hermed skal be-
svare.

Spørgsmål nr. S 393:

Finder ministeren det urimeligt, at ind- og udkørsler, som benyttes
af mere end en husstand, er nok til at udgøre et vejkryds til stor
gene og forvirring for almindelige bilister, og vil ministeren i så
fald ændre lovens definition af et vejkryds?

Svar:

Jeg mener, at det er vigtigt, at færdselslovens regler er let forståe-
lige, så de kan fortolkes af trafikanterne og håndhæves af myndig-
hederne.

Spørgsmålet vurderes imidlertid at vedrøre fortolkning af lovgiv-
ningen, hvilket kræver en nærmere gennemgang af færdselslovens
regler, og derfor egner sig bedst til at blive besvaret i regi af Folke-
tingets Transportudvalg. Jeg skal derfor henvise spørgeren til at
stille spørgsmålet som et udvalgsspørgsmål, såfremt der ønskes en
nærmere uddybelse af færdselslovens definitioner af et vejkryds.

Med venlig hilsen

Thomas Danielsen
