                                                                                      Retsudvalget 2023-24
                                                                                                       Offentligt

Folketinget                                                                 Dato:     11. oktober 2023
Lovsekretariatet                                                            Kontor:   Strafferetskontoret
Christiansborg                                                              Sagsbeh:  Cecilie Brandt Opstrup
1240 København K                                                            Sagsnr.:  2023-06743
DK Danmark                                                                  Dok.:     3003352

Besvarelse af spørgsmål nr. S 16 fra medlem af Folketinget Pia
Kjærsgaard (DF)

Hermed sendes besvarelse af spørgsmål nr. S 16, som medlem af Folketinget
Pia Kjærsgaard (DF) har stillet til justitsministeren den 3. oktober 2023.

Peter Hummelgaard

                   /
                                Morten Holland Heide

                                                                            Slotsholmsgade 10
                                                                            1216 København K.
                                                                            T +45 7226 8400
                                                                            www.justitsministeriet.dk
                                                                            jm@jm.dk

                                                                            Side 1/3
Spørgsmål nr. S 16 fra medlem af Folketinget Pia Kjærsgaard (DF):

       ”Mener ministeren, at det er hensigtsmæssigt, at det med
       regeringens forslag om et forbud mod at behandle genstande af
       væsentlig religiøs betydning utilbørligt ikke står klart, hvis
       moral der skal afgøre, om noget er »utilbørligt« – som ifølge
       Den Danske Ordbog betyder »som strider mod god moral« – og
       om det f.eks. er den meget religiøses, ateistens, politimandens
       eller ministerens egen moral, der vil skulle navigeres efter?”

Svar:

Den seneste tids koranafbrændinger har betydet, at Danmark i store dele af
verden i stigende grad ses som et land, der faciliterer forhånelse og
nedgørelse af andre lande og religioner. Handlingerne må antages at have
haft som deres primære formål at forhåne og fremprovokere reaktioner.

Det kan have store konsekvenser, der grundlæggende skader Danmark og
vores ligesindedes interesser i verden. Som Politiets Efterretningstjeneste
har oplyst, har den seneste tids koranafbrændinger derudover haft betydning
for det aktuelle trusselsbillede, og terrortruslen mod Danmark er skærpet
inden for det i forvejen høje niveau.

Der skal ikke herske nogen tvivl om, at regeringen ser ytringsfriheden som
en af grundpillerne i det danske demokrati. Regeringen mener imidlertid
ikke, at koranafbrændinger har større værdi som ytring end udtalelser, der
f.eks. forhåner eller nedværdiger en gruppe af personer på grund af sin race
eller seksuelle orientering, eller lignende udtalelser, som allerede i dag er
strafbare.

På den baggrund sendte regeringen den 25. august 2023 et udkast til forslag
til lov om ændring af straffeloven (Forbud mod utilbørlig behandling af
genstande med væsentlig religiøs betydning for et trossamfund) i offentlig
høring.

Høringsfristen udløb den 22. september 2023, og Justitsministeriet har
modtaget en del høringssvar. Det er en interesse for lovforslaget, som jeg
hilser velkommen, og jeg lytter naturligvis til alle konstruktive
bemærkninger.

                                                                                                                                               Side 2/3
Justitsministeriet er fortsat ved at gennemgå de indkomne høringssvar. Jeg
forventer at genfremsætte lovforslaget efter efterårsferien.

                                                                                                                                               Side 3/3
