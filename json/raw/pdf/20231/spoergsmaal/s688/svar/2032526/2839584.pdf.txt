Folketingets Lovsekretariat                               Ældreudvalget 2023-24
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Pia Kjærsgaard (DF) har d. 11. marts 2024 stillet
2024 - 2193  følgende spørgsmål nr. S 688 til ældreministeren, som hermed besvares.

Doknr.       Spørgsmål nr. S 688:
838589       Hvad mener ministeren om Ældre Sagens kritik af kommunernes fortsatte
             minuttyranniske, bureaukratiske håndtering af ældreområdet, der frygtes fortsat
Dato         under den nye ældrelov?
18-03-2024
             Svar:
             Ældreområdet har gennem mange år været præget af bureaukrati og mange
             dokumentationskrav. Det skyldes bl.a. kommunernes detailstyring af området,
             men det er ikke kommunernes ansvar alene. Vi har også fra Christiansborgs
             side troet, at kvalitet i ældreplejen kunne skabes gennem kontrol, politikker,
             øremærkede puljer og afrapporteringskrav.

             Med regeringens udspil til en ældrereform ønsker regeringen at gå en anden
             vej. Regeringen ønsker med ældrereformen at sætte den enkelte ældres
             selvbestemmelse, ønsker og behov i centrum. Medarbejderne skal kunne
             bruge deres faglighed til at finde ind til den enkelte borgers ønsker og behov for
             hjælp.

             Med regeringens udspil til en ældrereform sikrer vi, at tillid hænger tæt
             sammen med kvalitet ved bl.a. at indføre helhedspleje, at sikre en borgernær
             visitation, hvor vi placerer beslutningskompetencen hos medarbejderne tæt på
             de ældre, og ved et nyt forenklet og lærende tilsyn.

             Vi har tiltro til, at vi med ældrereformen kan skabe de rette forudsætninger for,
             at vi kan løfte kvaliteten på ældreområdet uden unødige krav om detailstyring,
             dokumentation og kontrol.

             Med venlig hilsen
             Mette Kierkgaard
             Ældreminister

                             1
