                                                  Børne- og Undervisningsudvalget 2023-24
                                                                                              Offentligt

Spørgsmål nr. S 385
§ 20-spørgsmål til skriftlig besvarelse

Til:         Børne- og undervisningsministeren
Dato:        20. december 2023
Stillet af:  Helene Liliendahl Brydensholt (ALT)

Vil ministeren og regeringen færdigudvikle den praksisberegner, som Det
Nationale Forsknings- og Analysecenter for Velfærd (VIVE) og Danmarks
Evalueringsinstitut (EVA) har udviklet en prototype til, så kommunerne kan få
et værktøj til at opgøre normeringer i dagtilbudene, der giver et retvisende
billede af børnenes oplevede normering?
(Spm. nr. S 385).

Begrundelse
Der henvises til rapporten »Opgørelse af praksisnormering – Udvikling af en
beregningsmodel til at opgøre praksisnormering i daginstitutioner« fra 2023
udarbejdet af Det Nationale Forsknings- og Analysecenter for Velfærd (VIVE)
og Danmarks Evalueringsinstitut (EVA).

Svaret bedes sendt elektronisk til spørgeren på helene.brydensholt@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                               Side 1 | 1
