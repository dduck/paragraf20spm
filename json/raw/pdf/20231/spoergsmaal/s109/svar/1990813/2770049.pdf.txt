                                                                                             Retsudvalget 2023-24
                                                                                                              Offentligt

Folketinget                                                                Dato:     25. oktober 2023
Lovsekretariatet                                                           Kontor:
Christiansborg                                                                       Stats-                og
1240 København K                                                           Sagsbeh:
DK Danmark                                                                 Sagsnr.:  Menneskeretskontoret
                                                                           Dok.:
                                                                                     Christian Fuglsang

                                                                                     2023-07729

                                                                                     3023751

Besvarelse af spørgsmål nr. S 109 fra medlem af Folketinget Pia
Kjærsgaard (DF):

Hermed sendes besvarelse af spørgsmål nr. S 109, som medlem af
Folketinget Pia Kjærsgaard (DF) har stillet til justitsministeren den 18.
oktober 2023.

Peter Hummelgaard

                   /
                                     Christian Fuglsang

                                                                           Slotsholmsgade 10
                                                                           1216 København K.
                                                                           T +45 7226 8400
                                                                           www.justitsministeriet.dk
                                                                           jm@jm.dk

                                                                           Side 1/2
Spørgsmål nr. S 109 fra medlem af Folketinget Pia Kjærsgaard (DF):

       ”Vil ministeren svare klart på spørgsmål nr. S 21, folketingsåret
       2023-24, om det er ministeren holdning, at et forbud mod at
       behandle genstande af væsentlig religiøs betydning utilbørligt er
       en begrænsning af ytringsfriheden, og vil ministeren samtidig
       svare på, hvorfor ministeren henviser til REU alm. del –
       spørgsmål 1145, folketingsåret 2023-24, hvori svaret heller ikke
       fremgår?”

Svar:

I mine besvarelser af 11. oktober 2023 af spørgsmål nr. S 21 og S 23
henviser jeg til min besvarelse af 24. august 2023 af spørgsmål nr. 1145
(Alm. del) fra Folketingets Retsudvalg, fordi der i denne besvarelse er
nærmere redegjort for beskyttelsen af ytringsfriheden efter grundlovens §
77 og Den Europæiske Menneskerettighedskonventions (EMRK) artikel 10,
herunder for hvilke type ytringer der er omfattet af de to bestemmelsers
anvendelsesområder.

Som det bl.a. fremgår af den omtalte besvarelse, forstås ved ytringsfriheden
efter både grundlovens § 77 og EMRK artikel 10 retten til at ytre sig i bred
forstand. Offentlig utilbørlig behandling af en religiøs genstand, herunder
afbrænding, tilsøling eller lignende, vil på den baggrund som det helt klare
udgangspunkt have karakter af en ytring, som er omfattet af
bestemmelsernes anvendelsesområder. Det udkast til forslag til lov om
ændring af straffeloven (Forbud mod utilbørlig behandling af genstande
med væsentlig religiøs betydning for et trossamfund), som jeg fremsatte den
1. september 2023, indeholder på den baggrund i pkt. 5 et afsnit med
Justitsministeriets overvejelser om den foreslåede ordnings forhold til
ytringsfrihedsbeskyttelsen efter grundlovens § 77 og EMRK artikel 10.

Der skal ikke herske nogen tvivl om, at regeringen ser ytringsfriheden som
en af grundpillerne i det danske demokrati. Regeringen mener imidlertid
ikke, at koranafbrændinger har større værdi som ytring end udtalelser, der
f.eks. forhåner eller nedværdiger en gruppe af personer på grund af deres
race eller seksuelle orientering, eller lignende udtalelser, som allerede i dag
er strafbare.

                                                                                                                                               Side 2/2
