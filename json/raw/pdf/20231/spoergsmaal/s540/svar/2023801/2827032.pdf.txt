                                                                                          Beskæftigelsesudvalget 2023-24
                                                                                                                         Offentligt

Folketingets Lovsekretariat                                                               Beskæftigelsesministeriet
lov@ft.dk                                                                                 Holmens Kanal 20
                                                                                          1060 København K
Victoria Velasquez (EL)
Victoria.velasquez@ft.dk                                                                  T +45 72 20 50 00
                                                                                          E bm@bm.dk
Folketingsmedlem Victoria Velasquez (EL) har den 12. februar 2024 stillet føl-            www.bm.dk
gende spørgsmål nr. S 540, som hermed besvares.
                                                                                          CVR 10172748
Spørgsmål nr. S 540:
”Hvad mener ministeren om, at tilskadekomne visiteres direkte til fleksjob eller til-     J.nr. 2024 - 976
kendes førtidspension uden at skulle gennemgå ressourceforløb først, hvis hel-            20. februar 2024
bredsoplysningerne og en eller højst to arbejdsprøvninger klart påviser, at tilskade-
komne har en arbejdsevne på mindre end 12 timer ugentligt?”

Svar:
Indledningsvist skal det bemærkes, at der i den gældende lovgivning ikke længere
er noget, der hedder arbejdsprøvning. Tidligere kunne der gennemføres arbejds-
prøvning, hvor personer blev testet i funktioner, som de havde svært ved - ofte for
at skabe dokumentation for en mangelfuld arbejdsevne. Der blev gjort op med bru-
gen af arbejdsprøvninger i forbindelse med reformen af førtidspension og fleksjob,
der trådte i kraft 1. januar 2013.

Intentionen med forliget bag reformen af førtidspension og fleksjob er, at kommu-
nerne så vidt muligt skal hjælpe borgerne til at komme tilbage på arbejdsmarkedet.
Det kan bl.a. ske ved et fleksjob, hvis borgerens arbejdsevne er væsentlig og varigt
nedsat, eller via et ressourceforløb, der har fokus på udvikling og afklaring af bor-
gerens arbejdsevne.

I konkrete tilfælde kan der være tilstrækkelig dokumentation for at borgerens ar-
bejdsevne er væsentligt og varigt nedsat, så der kan påbegyndes sag om førtidspen-
sion og fleksjob uden forudgående deltagelse i et ressourceforløb.

Det politiske mål er, at færrest mulige befinder sig i en situation i deres liv, hvor en
førtidspension er svaret. Men gør de det, skal de selvfølgelig have en førtidspen-
sion. Samtidig er det efter min opfattelse afgørende at reglerne understøtter, at bor-
gere med komplekse problemer ud over ledighed, men hvor der fortsat er et udvik-
lingsperspektiv i forhold til personens arbejdsevne, visiteres til et ressourceforløb
med henblik på at hjælpe borgeren til at kunne komme i beskæftigelse – herunder
at udvikle arbejdsevnen i et fleksjob. Og det gælder uanset, om der er forhold i sa-
gen, som tyder på, at arbejdsevnen er under 12 timer.
Endelig vil jeg nævne, at regeringen vil nytænke og reformere beskæftigelsesind-
satsen og sætte den enkelte borger mere i centrum. Regeringen ønsker en mere
værdig beskæftigelsesindsats. Der skal findes den rette balance mellem en aktiv be-
skæftigelsesindsats bygget op om ret og pligt, men hvor indsatsen i højere grad
bygger på værdighed og ordentlighed. Derfor har regeringen nedsat Ekspertgrup-
pen for fremtidens beskæftigelsesindsats, som bl.a. også skal se på indsatserne for
de borgere, der er på kanten af arbejdsmarkedet.
Venlig hilsen
Ane Halsboe-Jørgensen
Beskæftigelsesminister

                                                                                                   2
