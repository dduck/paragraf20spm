Folketingets Lovsekretariat                                                        Miljø- og Fødevareudvalget 2023-24
Christiansborg                                                                                                          Offentligt
1240 København K
                                                                               J.nr. 2024-3212
                                                                               Den 20. marts 2024

Miljøministerens besvarelse af spørgsmål nr. S 694 stillet den 13. marts 2024 af Carl Valentin
(SF).

Spørgsmål nr. S 694
”Mener ministeren, at to pesticider med samme giftighed bør afgiftsbelægges på den samme
måde, hvis det ene er et PFAS-stof, som er stort set unedbrydeligt i naturen og bioakkumuleres i
fødekæderne, og det andet ikke er?”

Svar
Jeg mener, at det eksisterende system med en differentieret afgift på sprøjtemidler er fornuftigt,
netop fordi beregningen af afgiften af et sprøjtemiddel inddrager nedbrydning i både jord og vand
samt bioakkumulering af aktivstoffer i midlet. Desuden indgår nedbrydningsprodukternes
nedbrydning i jord også i beregningen. Afgiften tager således højde for det enkelte sprøjtemiddels
egenskaber, herunder om indeholdte aktivstoffer og deres nedbrydningsprodukter er svært
nedbrydeligt i naturen og om aktivstofferne bioakkumuleres i fødekæden. Hensigten med afgiften
er netop at gøre det dyrere at anvende de mere belastende midler, der fx indeholder et PFAS-
aktivstof, der er svært nedbrydeligt og bioakkumulerer.

Magnus Heunicke              /  Lea Frimann Hansen

Miljøministeriet • Frederiksholms Kanal 26 • 1220 København K
Tlf. 38 14 21 42 • CVR 12854358 • EAN 5798000862005 • mim@mim.dk • www.mim.dk
