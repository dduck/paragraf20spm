                                                                                       Retsudvalget 2023-24
                                                                                                        Offentligt

Folketinget                                                                  Dato:     18. oktober 2023    Aden
Christiansborg                                                               Kontor:   Sikkerhedskontor I
1240 København K                                                             Sagsbeh:  Abdullahi Hassan
DK Danmark                                                                             Yarow
                                                                             Sagsnr.:  2023-07158
                                                                             Dok.:     3011228

Besvarelse af spørgsmål nr. S 69 fra medlem af Folketinget Pelle
Dragsted (EL):

Hermed sendes besvarelse af spørgsmål nr. S 69, som medlem af Folketinget
Pelle Dragsted (EL) har stillet til justitsministeren den 10. oktober 2023.

Peter Hummelgaard

                   /
                              Michelle Argir Simonsen

                                                                             Slotsholmsgade 10
                                                                             1216 København K.
                                                                             T +45 7226 8400
                                                                             www.justitsministeriet.dk
                                                                             jm@jm.dk

                                                                             Side 1/2
Spørgsmål nr. S 69 fra medlem af Folketinget Pelle Dragsted (EL):
       ”Mener ministeren, at der er behov for en øget indsats for at
       beskytte danske jøder og jødiske samlingssteder og institutioner
       som følge af den skærpede konflikt i Mellemøsten, og hvilke
       initiativer vil regeringen tage?

Begrundelse:
       Der henvises til Politikens artikel »Få timer efter angrebet mod
       Israel blev den danske overrabiner overfuset på gaden i
       København« på politiken.dk den 9. oktober 2023.”

Svar:
Det er helt uacceptabelt, at situationen i Israel skaber utryghed blandt jøder
i Danmark. Danske jøders sikkerhed og kampen imod antisemitisme har min
og regeringens højeste prioritet.
Som Politiets Efterretningstjeneste (PET) har oplyst, følger PET
udviklingen nøje og er i dialog med bl.a. Mosaisk Trossamfund om
sikkerheden omkring jødiske og israelske interesser, ligesom PET løbende
samarbejder med politiet om at tage de nødvendige foranstaltninger.

                                                                                                                                               Side 2/2
