                                                                                        Miljø- og Fødevareudvalget 2023-24
                                                                                                                             Offentligt

                                                                                    Den 11. marts 2024

Folketingets Lovsekretariat
Christiansborg
1240 København K

Hermed sendes supplerende besvarelse af spørgsmål nr. S 564, som medlem af Folketinget Helene
Liliendahl Brydensholt (ALT) har stillet til ministeren for fødevarer, landbrug og fiskeri den 14.
februar 2023.

Spørgsmål nr. S 564 fra medlem af Folketinget Helene Liliendahl Brydensholt (ALT)
”Vil ministeren i forlængelse af besvarelsen af MOF alm. del – spørgsmål 291 (folketingsåret 2023-
24) svare på, om ministeren vil tage initiativ til at indhente oplysninger fra DAKA om, hvor meget
vildt, udspecificeret i dyreart, de modtager til destruktion om året?”

Svar
Fødevareministeriet har den 23. februar 2024 oversendt besvarelse på det foreliggende grundlag.
Af det svar fremgår således, at ”Fødevareministeriet har ikke oplysninger om, hvor meget vildt ud-
specificeret i dyreart DAKA modtager til destruktion. Jeg har bedt Fødevarestyrelsen kontakte
DAKA med henblik på at afklare, om DAKA kan give disse oplysninger”. Til Fødevarestyrelsen har
DAKA efterfølgende oplyst, at DAKA ikke foretager statistiske registreringer hverken af adspurgte
mængder eller dyreart. DAKA oplyser yderligere, at DAKA modtager meget lidt vildt og ikke har
nogen kunder, hvor DAKA regelmæssigt afhenter skudt/aflivet vildt.

                  Jacob Jensen
                                                       /
                                                                            Paolo Drostby

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
