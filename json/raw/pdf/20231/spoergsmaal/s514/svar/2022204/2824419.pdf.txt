                                                                                     Retsudvalget 2023-24
                                                                                                      Offentligt

Folketinget                                                                Dato:     13. februar 2024
Lovsekretariatet                                                           Kontor:   Politikontoret
Christiansborg                                                             Sagsbeh:  Emil Lykke Gregersen
1240 København K                                                           Sagsnr.:  2024-02013
DK Danmark                                                                 Dok.:     3156247

Besvarelse af spørgsmål nr. S 509 fra medlem af Folketinget Alex
Ahrendtsen (DF):

Hermed sendes besvarelse af spørgsmål nr. S 509, som medlem af
Folketinget Alex Ahrendtsen (DF) har stillet til justitsministeren den 5.
februar 2024.

Peter Hummelgaard

                   /
                                          Maria Carlsson

                                                                           Slotsholmsgade 10
                                                                           1216 København K.
                                                                           T +45 7226 8400
                                                                           www.justitsministeriet.dk
                                                                           jm@jm.dk

                                                                           Side 1/2
Spørgsmål nr. S 509 fra medlem af Folketinget Alex Ahrendtsen (DF):

       ”Vil ministeren tilkendegive sin holdning til, at Danmark får
       mulighed for med ansigtsgenkendelse at fange sexforbrydere
       m.fl., fordi vi har et retsforbehold?”
Svar:

Ansigtsgenkendelse er et interessant og vigtigt emne, og der er tale om en
teknologi, som kan benyttes på mange forskellige måder.
Ansigtsgenkendelse strækker sig lige fra simple sikkerhedsfunktioner,
såsom at låse sin iPhone op, til udbygget og avanceret overvågning af det
offentlige rum.

I øjeblikket anvender de retshåndhævende myndigheder
ansigtsgenkendelsesteknologi i meget begrænset omfang. Overordnet set er
det min holdning, at myndighederne bør anvende denne teknologi, når
fordelene overstiger ulemperne. F.eks. er der ingen tvivl om, at
ansigtsgenkendelse i visse tilfælde vil kunne hjælpe politiets efterforskning.
Det er samtidig afgørende, at anvendelsen ikke sker på en måde, der
kompromitterer vores grundlæggende rettigheder, ikke mindst retten til
privatliv.

En mere systematisk eller omfattende anvendelse af
ansigtsgenkendelsesteknologi forudsætter, at myndighederne har gjort sig
relevante juridiske, praktiske og principielle overvejelser.

Regeringen har for nuværende ingen planer har for at justere den retlige
ramme for de retshåndhævende myndigheders anvendelse af
ansigtsgenkendelsesteknologi. En eventuel justering vil naturligvis ske
under sædvanlig inddragelse af Folketinget, ligesom det er naturligt, at vi i
Folketinget løbende drøfter anvendelse af nye teknologier i øvrigt.

                                                                                                                                               Side 2/2
