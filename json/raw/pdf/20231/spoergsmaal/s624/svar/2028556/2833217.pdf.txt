                                                                                Børne- og Undervisningsudvalget 2023-24
                                                                                                                            Offentligt

Folketingets Lovsekretariat                                                     Ministeren
Christiansborg
                                                                                Frederiksholms Kanal 21
Medlem af Folketinget Anne Hegelund (EL) har den 26. februar 2024 stil-         1220 København K
let spørgsmål nr. S 624, som hermed besvares.                                   Tlf. nr.: 33 92 50 00
                                                                                E-mail: uvm@uvm.dk
Spørgsmål nr. S 624:                                                            www.uvm.dk
I hvor høj grad mener ministeren, at investeringerne i et bedre indeklima       CVR-nr.: 20453044
i folkeskolen er i gang?
                                                                                4. marts 2024
Svar:                                                                           Sagsnr.: 24/06738
Jeg anerkender fuldt ud, at indeklima er meget vigtigt for både indlæring
og trivsel i folkeskolen. Ingen børn og unge skal gå i skole i dårligt inde-
klima.

Jeg mener heller ikke ved førstebehandlingen af Beslutningsforslag 64 at
have givet udtryk for, at udfordringerne med indeklima i skolerne er løst
med de nævnte tiltag. Jeg anerkender, at arbejdet med indeklima er et langt,
sejt træk, som også indebærer forbedrede adfærd og vaner. I min tale
nævnte jeg nogle af de eksempler på tiltag, som kan bidrage til en positiv
udvikling, heriblandt energirenoveringspuljen til kommuner og regioner.
Ligeledes viste Astras Masseeksperiment fra 2021, at der er sket en stig-
ning fra 30 pct. i 2009 til 38 pct. i 2021 af deltagende skoler med ventilati-
onsanlæg med indblæsning og udsugning, og at der er sket en stigning fra
18 pct. i 2009 til 21 pct. i 2021 skoler med udsugning. Vi er langt fra i mål,
men udviklingen er positiv.

Jeg vil – i lighed med mine udtalelser under førstebehandlingen af Beslut-
ningsforslag 64 – understrege, at der er klare lovgivningsmæssige rammer
for håndteringen af indeklimaet i folkeskolerne. I langt de fleste tilfælde
ejer kommunerne folkeskolebygningerne, og det er dermed kommunernes
ansvar at sikre, at bygningen er egnet til undervisningsbrug og lever op til
gældende regler.

Det er kommunens og skolelederens ansvar at sikre, at undervisnings- og
arbejdsmiljøet på den enkelte folkeskole er tilfredsstillende. Lovgivningen
fastsætter også, at undervisningen skal foregå sikkerheds- og sundheds-
mæssigt forsvarligt. Hvis der er problemer med undervisningsmiljøet, fx
dårlig luftkvalitet, er det lovpligtigt, at skolens leder udarbejder en hand-
lingsplan, der tager hånd om problemerne. Jeg har tillid til, at kommunerne
og skolelederne tager ansvar for skolens indeklima i dialog med skolens
medarbejdere og elever.

                                Med venlig hilsen
                                 Mattias Tesfaye

                                                                                                                    2
