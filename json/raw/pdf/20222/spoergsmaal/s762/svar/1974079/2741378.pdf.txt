Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                       Ministeren
Christiansborg
                                                                                  Frederiksholms Kanal 21
Medlem af Folketinget Lotte Rod (RV) har den 17. august 2023 stillet              1220 København K
spørgsmål nr. S 762, som hermed besvares.                                         Tlf. nr.: 33 92 50 00
                                                                                  E-mail: uvm@uvm.dk
Spørgsmål nr. S 762:                                                              www.uvm.dk
"Anerkender ministeren, at gymnasier i udkantsområder risikerer at lukke          CVR-nr.: 20453044
på sigt, hvis ikke der findes en varig løsning på elevfordelings- og taxame-
termodeller, og hvad er ministerens holdning til hurtigst muligt/allerede i       25. august 2023
år at indkalde til forhandlinger om de modeller?"                                 Sagsnr.: 23/14768

Svar:
Det er bestemt ikke mit ønske, at gymnasier i tyndt befolkede områder
skal risikere at lukke som konsekvens af deres styringsvilkår.

Som det fremgår af regeringsgrundlaget, ønsker regeringen at præsentere
en ny elevfordelingsmodel, der modvirker en skæv elevsammensætning
især i de større byer, samt at se på de økonomiske styringsmodeller, der er
på de forskellige ungdomsuddannelser med henblik på at skabe mere lige
vilkår mellem f.eks. de almene gymnasier og erhvervsskolerne.

For så vidt angår elevfordeling, valgte vi i regeringen at gå videre med de
tiltag fra den tidligere aftale om elevfordeling, der sigter efter, at gymnasier
i de mindre befolkede områder ikke lukker. Erfaringerne fra i år, hvor disse
regler har været gældende for første gang, vil naturligvis blive taget med i
de videre politiske overvejelser.

For så vidt angår ændringer af de økonomiske styringsmodeller er det af-
gørende, at konsekvenserne ved at ændre i taxametersystemet belyses
grundigt, før der foretages justeringer af systemet. Taxametersystemet er
med tiden blevet meget komplekst, og selv små ændringer kan få store
konsekvenser for skolernes økonomi. Men allerede i dag findes der et ud-
kantstilskud, der giver et substantielt ekstra tilskud til små gymnasier, der
ligger langt fra nærmeste andet gymnasium.

                                Med venlig hilsen

                                 Mattias Tesfaye
