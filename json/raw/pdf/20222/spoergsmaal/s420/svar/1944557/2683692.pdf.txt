                             Udvalget for Digitalisering og It 2022-23 (2. samling)
                                                                                      Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00
                             digmin@digmin.dk

Sagsnr.      Svar på spørgsmål stillet af Pia Kjærsgaard (DF) den 21. marts 2023.
2023 - 1128
             Spørgsmål nr. S 420:
Doknr.       ”Vil ministeren arbejde for indførelsen af et digitalt frikort, der kan fritage de borgere, der har
11895        behovet, for al digital kommunikation med det offentlige på tværs af myndigheder?”

Dato         Svar:
29-03-2023   Grundlæggende mener jeg, at hvis man kan begå sig digitalt, så skal man begå sig digitalt. Jeg
             er dog opmærksom på, at det ikke er muligt for alle borgere at gøre brug af de digitale løsnin-
             ger. I de tilfælde skal der være hjælp og gode alternativer for dem, som har brug for det. For
             nogle vil det fx være fritagelse for digital selvbetjening.

             Derfor fremsætter regeringen et lovforslag om fravigelse fra obligatorisk digital selvbetjening,
             som efter min mening imødekommer behovet for at kunne blive fritaget for digital kommuni-
             kation med det offentlige på tværs af myndigheder. Lovforslaget giver borgere, der er fritaget
             for Digital Post, ret til at fravige fra krav om at bruge obligatoriske digitale selvbetjeningsløs-
             ninger alene på baggrund af deres fritagelse for Digital Post.

             Hensigten med lovforslaget er således at gøre det nemmere for de borgere, der har svært ved
             det digitale. Jeg har på den baggrund ikke planer om at indføre et digitalt frikort, men lov-
             forslaget kan og bør betragtes som en samlet digital fritagelse for de borgere, der er fritaget
             for Digital Post.

             Med venlig hilsen
             Marie Bjerre
