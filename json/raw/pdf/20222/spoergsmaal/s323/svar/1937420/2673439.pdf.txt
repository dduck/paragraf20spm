                                                                                          Indenrigsudvalget 2022-23 (2. samling)

                                                                                          Slotsholmsgade 10-12  Offentligt
                                                                                          DK-1216 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 09-03-2023
                                                                                          Enhed: Finansiering
                                                                                          Sagsbeh.: MSN
                                                                                          Sagsnr.: 2023-852
                                                                                          Dok. nr.: 591771

Medlem af Folketinget Theresa Berg Andersen (SF) har den 1. marts 2023 stillet føl-
gende spørgsmål nr. S 323 til indenrigs- og sundhedsministeren, som hermed besva-
res.

Spørgsmål S 323:
”Hvornår forventer ministeren at følge op på statsministerens udmeldinger på det so-
cialdemokratiske borgmestermøde den 17. august 2022 vedrørende skævheder i det
kommunale udligningssystem?

Begrundelse
På det socialdemokratiske borgmestermøde den 17. august 2022 påpegede statsmi-
nisteren, at der er en række skævheder i det kommunale udligningssystem, og stats-
ministeren ville derfor lægge op til en åben diskussion efter valget, jf. artiklen »Mar-
kant udmelding: Statsministeren vil ændre i udligningsreform efter valg« bragt på NB-
Kommunes hjemmeside den 19. august 2022. Som formand for Folketingets Inden-
rigsudvalg og som kommunalordfører vil spørgeren derfor gerne vide, både hvornår
man kan forvente, at dette sker, og hvilke skævheder regeringen umiddelbart mener
der er i udligningssystemet.”

Svar:
Jeg kan ikke kommentere på eventuelle drøftelser på interne møder i Socialdemokra-
tiet. Men jeg kan oplyse, at Regeringen ikke aktuelt har planer om at åbne udlignings-
reformen, som et bredt Folketing stod bag.

Jeg er glad for aftalen om udligningsreformen, som er gennemført med virkning for
2021 og frem. Med udligningsreformen flyttes der 1,4 mia. kr. mere til yderkommu-
nerne, og der er tilført ekstra finansiering til alle kommuner.

Det kan også fremhæves, at der på baggrund af reformen gives permanente tilskud til
skattenedsættelser i kommuner med de højeste skatter. En række kommuner - heraf
flere yderkommuner - har benyttet sig af det og sat skatten ned.

Med særtilskudspuljen efter udligningslovens § 16 er der mulighed for at tage højde
for mere specifikke udfordringer i særligt vanskeligt stillede kommuner. Og der er
også efter reformen kommuner, der kan stå med sådanne mere specifikke udfordrin-
ger. Her er det med KL i økonomiaftalen for 2023 blevet aftalt at forhøje særtilskuds-
puljen til særligt vanskeligt stillede kommuner til samlet 620 mio. kr. for 2023.

                                          Med venlig hilsen

                                            Sophie Løhde
