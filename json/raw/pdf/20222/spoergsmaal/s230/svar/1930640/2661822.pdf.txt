                                                                        Transportudvalget 2022-23 (2. samling)
                                                                                                                Offentligt

                                                                        Transportministeren

Lovsekretariatet                                                        14. februar 2023
Folketinget                                                             2023-889

                                                                        Frederiksholms Kanal 27 F
                                                                        1220 København K

                                                                        Telefon 41 71 27 00

Folketingsmedlem Torsten Gejl (ALT) har den 7. februar 2023 stil-
let mig følgende spørgsmål, som jeg hermed skal besvare.

Spørgsmål nr. S 230:

Mener ministeren, at der er iværksat fyldestgørende initiativer for
at undgå problemer med øget støj, CO2-udledning og luftforure-
ning fra en stigende mængde flytrafik ved en udvidelse af Køben-
havns Lufthavn?

Svar:

Københavns Lufthavn har afgørende betydning for Danmarks for-
bindelser til omverden og den nationale sammenhængskraft. Det
er derfor vigtigt for Danmark at sikre tilstrækkelig kapacitet i luft-
havnen i takt med, at efterspørgslen stiger, men det er klart, at
dette skal gøres på en måde, der er så skånsom for miljøet og lokal-
området som muligt.

I den forbindelse er det også værd at bemærke, at lufthavnen godt
kan udvides og modtage flere fly og passagerer inden for den eksi-
sterende lovgivning. Lovforslaget om udvikling af Københavns
Lufthavn betyder dog, at denne udvikling kan ske på en mere hen-
sigtsmæssig måde for lufthavnen, flyselskaberne og passagererne.

Det er dog centralt at få afdækket udviklingen af støj fra lufthav-
nen, og Trafikstyrelsen har derfor den 25. januar sendt en miljø-
vurderingen af plan for udviklingen af Københavns Lufthavn, Ka-
strup, i høring. Det fremgår af vurderingen, at antallet af boliger,
som er støjbelastet over den vejledende grænseværdi på 55 dB, er
faldet 88 pct. fra 1994 til 2018. Støjniveauet er således overordnet
set faldet og ikke steget over i de to sidste årtier, selvom passager-
mængden i samme periode er steget markant. Jeg ser således ikke
en entydigt sammenhæng mellem vækst i Københavns Lufthavn og
mere støj.
                                                                                              Side 2/2

I forhold til at reducere CO2-udledning arbejder regeringen blandt
andet på at sikre en helt grøn indenrigsrute allerede i 2025 og en
helt grøn indenrigs luftfart i 2030.

Hertil kommer en række initiativer på europæisk plan, som skal
gøre det dyrere for luftfartsektoren at udlede drivhusgasser samt
stiller krav om iblanding af bæredygtige brændstoffer. Danmark
arbejder for at initiativerne på europæisk niveau bliver så ambiti-
øse som muligt.

Med venlig hilsen

Thomas Danielsen
