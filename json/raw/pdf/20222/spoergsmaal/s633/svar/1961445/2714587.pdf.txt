                                    Det Udenrigspolitiske Nævn, Udenrigsudvalget 2022-23 (2. samling)
                                                                                                                   Offentligt

Udenrigsministeriet

Folketingets Lovsekretariat         Asiatisk Plads 2
                                    DK-1448 København K
Bilag  Sag/ID Nr.            Enhed  Telefon +45 33 92 00 00
                                    Telefax +45 32 54 05 33
       2023 - 19268          ANA    E-mail: um@um.dk
                                    http://www.um.dk

                                    Dato

                                    25. maj 2023

       Svar på § 20-spørgsmål nr. S 633 stillet den 17. maj 2023 af
       Sjúrður Skaale (JF) til udenrigsministeren.

       Spørgsmål
       Vil ministeren uddybe, hvad han bygger det på, når han sammenkobler en
       bedre markedsadgang for Færøerne til EU og Storbritannien med en mulig
       færøsk beslutning om at begrænse eller afslutte det 46 år gamle
       fiskerisamarbejde med den daværende Sovjetunion og nu Rusland, der i
       sin tid blev indgået med bl.a. den officielle begrundelse, at de fiskeriaftaler,
       som det daværende Europæiske Fællesmarked kunne tilbyde Færøerne,
       kun var gode for den ene part.

       Svar
       Under mit besøg på Færøerne i april i år udtalte jeg, at det glæder mig, at
       Færøerne ønsker en stærkere relation til EU og Storbritannien. Jeg gav
       også udtryk for, at det dog samtidig er et vilkår for alle lande, at i denne
       usikre tid med krig i Europa, så er handel ikke blot handel, men også
       forbundet med svære valg og fravalg. I den forbindelse skal ethvert land
       overveje, hvilke signaler ens ageren sender til omverdenen generelt og
       samarbejdspartnere i særdeleshed.

                                       Med venlig hilsen

                                    Lars Løkke Rasmussen
