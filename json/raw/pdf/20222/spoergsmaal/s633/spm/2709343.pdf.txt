             Europaudvalget, Europaudvalget, Det Udenrigspolitiske Nævn, Udenrigsudvalget 2022-23 (2. samling)
                                                                                                                                          Offentligt

Spørgsmål nr. S 633
§ 20-spørgsmål til skriftlig besvarelse

Til:         Udenrigsministeren
Dato:        17. maj 2023
Stillet af:  Sjúrður Skaale (JF)

Vil ministeren uddybe, hvad han bygger det på, når han sammenkobler en
bedre markedsadgang for Færøerne til EU og Storbritannien med en mulig
færøsk beslutning om at begrænse eller afslutte det 46 år gamle
fiskerisamarbejde med den daværende Sovjetunion og nu Rusland, der i sin
tid blev indgået med bl.a. den officielle begrundelse, at de fiskeriaftaler, som
det daværende Europæiske Fællesmarked kunne tilbyde Færøerne, kun var
gode for den ene part.
(Spm. nr. S 633).

Begrundelse
Den 13. april i år sagde udenrigsministeren således til færøsk TV i relation til
Færøernes fiskerisamarbejde med Rusland: »Jeg ved, at man her på
Færøerne vil have en stærkere relation til UK og en stærkere relation til EU,
og vil man det, så er man selvfølgelig nødt til at tænke over hvad for nogle
signaler, det er, man sender.«

Svaret bedes sendt elektronisk til spørgeren på Sjurdur.Skaale@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
