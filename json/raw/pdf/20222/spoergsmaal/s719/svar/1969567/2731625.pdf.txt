                                                                                          Erhvervsudvalget 2022-23 (2. samling)

                                                                                       Erhvervsudvalget 2022-23 (2. samOlifnfegn) tligt
                                                                              ERU Alm.del - endeligt svar på spørgsmål 109

                                                                                                                                Offentligt

Folketingets Erhvervsudvalg                                                   ERHVERVSMINISTEREN

                                                                              18. april 2023

Besvarelse af spørgsmål 109 alm. del stillet af udvalget den 22. marts        ERHVERVSMINISTERIET
2023 efter ønske fra Jens Henrik Thulesen Dahl (DD)
                                                                              Slotsholmsgade 10-12
Spørgsmål:                                                                    1216 København K
Vurderer ministeren, at saglighedskravet på forsikringsområdet er tilstræk-
keligt udfoldet og præcist i dag med henblik på at beskytte borgere mod       Tlf.  33 92 33 50
diskrimination?
                                                                              Fax   33 12 37 78
Svar:
Jeg vil henviser generelt til min besvarelse af spørgsmål 108 (alm. del)      CVR-nr. 10 09 24 85
stillet af udvalget den af 22. marts 2023.
                                                                              EAN nr. 5798000026001
I forhold til saglighedskravet har jeg forelagt spørgsmålet for Finanstilsy-
net, der har oplyst følgende, som jeg kan henholde mig til:                   em@em.dk

”Et forsikringsselskab kan ikke give en forbruger et afslag på at tegne for-  www.em.dk
sikring uden en saglig begrundelse på afslaget.

Derudover skal selskaberne selv sørge for at yde rådgivning til kunder, der
har behov for det. Det kan f.eks. betyde, at hvis et forsikringsselskab be-
grunder et afslag på tegning af forsikring med ansøgerens nuværende hel-
bredstilstand, skal selskabet af egen drift oplyse kunden om kundens mu-
lighed for en eventuel senere revurdering, hvis denne tilstand ændrer sig.

Kravet om en begrundelse skal sikre forbrugernes mulighed for at varetage
deres interesser, så de bl.a. kan vurdere, om de kan rette op på forholdet
for afslaget, eller om de mener, der er tale om en usaglig begrundelse. I
sidstnævnte tilfælde kan forbrugerne klage til Ankenævnet for Forsikring
eller indbringe sagen for domstolene med henblik på at få en saglig be-
grundelse.

Udover kravet om en saglig begrundelse gælder særlige regler om forskels-
behandling i anden særlovgivning. Fx er der særlige beskyttelseshensyn
for personer med et handicap, som forsikringsselskaberne skal iagttage.
Disse kan være relevante også i forhold til overvægt, men kun i det omfang,
overvægten i det konkrete tilfælde vurderes at udgøre et handicap eller per-
sonen i øvrigt vurderes at have et handicap.”
Jeg mener på den baggrund, at saglighedskravet er tilstrækkeligt udfoldet
med de nuværende regler og beskytter borgerne i samfundet mod diskrimi-
nation i forskellige sammenhænge, herunder ved tegning af forsikringer.
Med venlig hilsen
Morten Bødskov

                                                                                                2
