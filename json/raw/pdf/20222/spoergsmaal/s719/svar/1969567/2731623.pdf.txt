                                                                                 Erhvervsudvalget 2022-23 (2. samling)
                                                                                                                        Offentligt

Folketingets Lovsekretariat                                                      ERHVERVSMINISTEREN

                                                                                 30. juni 2023

Besvarelse af spørgsmål S 719 stillet af Peder Hvelplund (EL) den 26.            ERHVERVSMINISTERIET
juni 2023.
                                                                                 Slotsholmsgade 10-12
Spørgsmål S 719:                                                                 1216 København K
Mener ministeren, at det er tilfredsstillende, at en sag, hvor forsikringssel-
skaber bruger usaglige kriterier, når de fastsætter deres forsikringspræmier,    Tlf.  33 92 33 50
eller i værste fald afviser at tegne livsforsikring, skal afdækkes af pressen
og derefter føre til praksisændring, og vil ministeren være villig til at sikre  Fax   33 12 37 78
et uvildigt organ, der af egen drift kan vurdere, om de kriterier, som for-
sikringsselskaber anvender, er reelt saglige og dermed ikke bidrager til en      CVR-nr. 10 09 24 85
urimelig og uigennemsigtig prissætning og mulighed for helt at afvise at
tegne forsikring?                                                                EAN nr. 5798000026001

Svar:                                                                            em@em.dk
Det følger af god skik-reglerne, at forsikringsselskaber skal handle redeligt
og loyalt over for deres kunder. I begrebet ”redeligt og loyalt” ligger bl.a.,   www.em.dk
at selskaberne derfor ikke kan give en forbruger et afslag på at tegne for-
sikring uden en saglig begrundelse. Kravet om en begrundelse skal sikre
forbrugernes mulighed for at varetage deres interesser, så de bl.a. kan vur-
dere, om de kan rette op på forholdet, der ligger til grund for afslaget, eller
om de mener, der er tale om en usaglig begrundelse. I sidstnævnte tilfælde
kan forbrugerne klage til Ankenævnet for Forsikring eller indbringe sagen
for domstolene med henblik på at få en saglig begrundelse. Der er således
allerede instanser, der træffer afgørelse om, om en privat forsikringsvirk-
somhed sagligt begrunder evt. afslag på at tegne forsikring.

Jeg er tilfreds med, at flere selskaber i forsikringsbranchen nu vælger at
lade flere parametre indgå i risikovurderingen af kunder med et højt BMI.
Det giver flere forbrugere mulighed for at få tilbud om helbredsforsikrin-
ger.

Udgangspunktet i dansk ret er, at der er aftalefrihed. Det betyder, at forsik-
ringsselskaber, inden for lovgivningsrammer, selv beslutter, hvilke kunder,
de kan tilbyde forsikringer og på hvilke vilkår. Forsikringsselskaber kan
som udgangspunkt inddrage de risici, de finder relevante, når de vurderer,
om de vil tilbyde en forbruger at tegne en forsikring, og selskaberne fast-
sætter på baggrund af de inddragede risici den pris, som forbrugeren skal
betale for forsikringen.
Jeg henviser herudover til min besvarelse af ERU spørgsmål 108 (alm. del)
og ERU spørgsmål 109 (alm. del) stillet af udvalget den 22. marts 2023.
Med venlig hilsen
Morten Bødskov

                                                                                                2
