Lovsekretariatet                                                                      Transportudvalget 2022-23 (2. samling)
Folketinget                                                                                                                    Offentligt

                                                                         Transportministeren

                                                                         26. april 2023
                                                                         2023-2038
                                                                         Frederiksholms Kanal 27 F
                                                                         1220 København K
                                                                         Telefon 41 71 27 00

Folketingsmedlem Nick Zimmermann (DF) har den 18. april 2023
stillet mig følgende spørgsmål, som jeg hermed skal besvare.

Spørgsmål nr. S 507:

Finder ministeren det rimeligt, at en hjemmehjælper, der blot for-
søger at passe sit arbejde og f.eks. skal rykke hurtigt ud til en ældre
medborger med nødkald, selv skal betale en parkeringsbøde, hvis
vedkommende ikke kan finde en plads, hvor det er lovligt at par-
kere, og mener ministeren ikke, at hjemmehjælpere, der rykker ud
til nødkald, må ligestilles med f.eks. udrykningskøretøjer?

Svar:

Den kommunale hjemmepleje udfører en vigtig samfundsopgave.
Som transportminister kan jeg imidlertid ikke gå nærmere ind i
forhold mellem kommunen og dens ansatte, herunder spørgsmål
om betaling af parkeringsbøder.

Hjemmehjælpere kan ikke køre udrykningskørsel, og deres køretø-
jer er ikke indrettet eller registreret som udrykningskøretøjer. Der-
for kan de ikke få de samme rettigheder, som et udrykningskøretøj
har.

Efter min overbevisning forekommer det dog heller ikke hensigts-
mæssigt at give hjemmehjælpere mulighed for at standse eller par-
kere i strid med færdselsloven på linje med udrykningskøretøjer,
som rykker ud i akutte situationer, hvor det skønnes nødvendigt af
hensyn til for eksempel politimæssige opgaver, personredning eller
                                                                                              Side 2/2

brand. Hvis en situation er alvorlig og potentielt livstruende, må
det vurderes, om der skal sendes en ambulance.
Jeg vil mene, at der er tale om en problemstilling, som det er op til
den enkelte kommune at finde den bedste løsning på.

Med venlig hilsen

Thomas Danielsen
