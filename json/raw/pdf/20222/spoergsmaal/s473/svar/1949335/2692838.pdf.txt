                  Udlændinge- og Integrationsudvalget 2022-23 (2. samling)
                                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Mikkel Bjørn (DF) har den 12. april 2023 stillet følgende            19. april 2023
spørgsmål nr. S 473 til udlændinge- og integrationsministeren, som hermed besva-
res.                                                                                       Udlændinge- og
                                                                                           Integrationsministeriet
Spørgsmål S 473:
                                                                                           Slotsholmsgade 10
Vil ministeren entydigt bekræfte, at ministeren er enig med justitsministeren i, at        1216 København K
Danmarks internationale forpligtelser er vigtigere og står over den danske stats vi-
tale interesser, og at der altså ikke bør ske frakendelse af statsborgerskab, selv hvis    Tel.      6198 4000
man har udvist en handlemåde, som er til alvorlig skade for statens vitale interes-
ser, som der gives udtryk for i justitsministerens svar til Indfødsretsudvalget på         Mail      uim@uim.dk
spørgsmål nr. 48?
                                                                                           Web       www.uim.dk
Begrundelse
Der henvises til justitsministerens svar på IFU alm. del – spørgsmål nr. 48 (folke-        CVR-nr. 36977191
tingsåret 2022-23, 2. samling).
                                                                                           Sags nr.  2023 - 6503
Svar:                                                                                      Akt-id    2286358

1. Reglerne vedrørende frakendelse og fratagelse af dansk statsborgerskab er flere
gange blevet strammet, bl.a. ved lov nr. 1193 af 8. juni 2021 (Frakendelse af stats-
borgerskab for visse former for alvorlig bandekriminalitet, som er til alvorlig skade
for statens vitale interesse), som trådte i kraft den 1. juli 2021, og senest ved lov nr.
453 af 20. april 2022 (Frakendelse af statsborgerskab for strafbare forhold, som er
til alvorlig skade for statens vitale interesser, m.v.), som trådte i kraft den 1. maj
2022.

Som det fremgår af justitsministerens besvarelse af spm. 48 IFU (Alm. del), følger
det af indfødsretslovens § 8 B, stk. 1, at den, som dømmes for en strafbar handling,
og som derved har udvist en handlemåde, som er til alvorlig skade for statens vitale
interesser, ved dom skal frakendes sin danske indfødsret, medmindre dette vil være
i strid med Danmarks internationale forpligtelser. Det følger videre af besvarelsen,
at bestemmelsen fik sin nuværende ordlyd ved lov nr. 453 af 20. april 2022, som
trådte i kraft den 1. maj 2022.

Side 1/3
Det bemærkes i den forbindelse, at den nugældende affattelse af indfødsretslovens
§ 8 B, stk. 1, ikke gælder for handlinger begået før lovens ikrafttræden den 1. maj
2022, og at de hidtil gældende regler finder anvendelse for sådanne handlinger, jf.
§ 2, stk. 3, i lov nr. 453 af 20. april 2022 om ændring af lov om dansk indfødsret
(frakendelse af statsborgerskab for strafbare forhold, som er til alvorlig skade for
statens vitale interesser, m.v.).

Som det endvidere fremgår af justitsministerens besvarelse af spm. 48 IFU (Alm.
del), ligger gerningstidspunktet i den konkrete sag forud for den 1. maj 2022. Det
fremgår derfor videre, at anklagemyndigheden ikke i sagen har fundet anledning til
at vurdere, om de tiltalte har udvist en handlemåde, som er til alvorlig skade for
statens vitale interesser. Det fremgår endvidere, at efter den hidtidige formulering
af indfødsretslovens § 8 B, stk. 1, der var gældende på gerningstidspunktet, kunne
en tiltalt ved dom frakendes sin danske indfødsret, hvis den pågældende blev dømt
for overtrædelse af en eller flere bestemmelser i straffelovens kapitel 12 og 13 eller
for overtrædelse af straffelovens § 81 a. Det fremgår desuden, at dette ikke har
været relevant i den konkrete sag.

2. Som det fremgår af justitsministerens besvarelse af spm. 1031 REU (Alm. del,
Folketingssamling 2021-22), som Justitsministeriet har henvist til i besvarelsen af
spm. 48 IFU (Alm. del), vil det altid være op til domstolene at vurdere, om der skal
ske frakendelse af statsborgerskabet i en given sag.

Det bemærkes i den forbindelse, at det fremgår af forarbejderne til den nuværende
affattelse af indfødsretslovens § 8 B, stk. 1, jf. Folketingstidende 2021-22, L 127 som
fremsat, A, pkt. 2.2.2, side 10, at det forudsættes, at domstolene i hver enkelt sag
foretager en konkret og individuel vurdering af frakendelsens betydning for den
pågældende sammenholdt med handlemådens grovhed. Det fremgår videre, at der
i proportionalitetsvurderingen vil skulle indgå de samme momenter og hensyn, der
i dag indgår i proportionalitetsvurderingen ved domstolene i forbindelse med fra-
kendelse efter de gældende regler i indfødsretslovens § 8 B.

3. Som det fremgår af regeringsgrundlaget fra december 2022, vil regeringen ar-
bejde for at styrke det regelbaserede internationale samfund og derfor fastholde
Danmarks medlemskab af de internationale konventioner.

Det ændrer dog ikke på, at der findes uhensigtsmæssigheder ved dele af konventi-
onerne og fortolkningen af dem. Der er f.eks. snævre rammer for at kunne frakende
kriminelle udlændinge deres statsborgerskab og begrænsede muligheder for at ud-
vise kriminelle udlændinge, hvilket er en udfordring. Vi skal derfor være klar til at
udfordre og afsøge de rammer, som konventionerne sætter op, således at deres
negative bivirkninger minimeres.

Derfor vil regeringen udnævne en ambassadør, der skal sikre, at Danmark engage-
rer sig i arbejdet med konventionerne, herunder hvordan de anvendes og fortolkes.

Side 2/3
Det fremgår også af regeringsgrundlaget, at regeringen vil igangsætte en grundig
udredning af Danmarks forpligtelser og muligheder i forbindelse med Den Europæ-
iske Menneskerettighedskonvention (EMRK) og afgørelser fra Den Europæiske
Menneskerettighedsdomstol (EMD).

Regeringen er nu i gang med at se på, hvordan dette arbejde nærmere skal tilrette-
lægges.

Kaare Dybvad Bek

                  /
                                          Christine V. Johansen

Side 3/3
