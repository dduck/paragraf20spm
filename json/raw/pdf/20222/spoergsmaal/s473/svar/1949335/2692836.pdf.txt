                     Udlændinge- og Integrationsudvalget 2022-23 (2. samling)

                                         Indfødsretsudvalget 2022-23 (2. samOlifnfegn) tligt
                                      IFU Alm.del - endeligt svar på spørgsmål 48

                                                                                     Offentligt

Folketinget                                                                Dato:     5. april 2023
Indfødsretsudvalget                                                        Kontor:   Kontoret for Organiseret
Christiansborg                                                                       Kriminalitet
1240 København K                                                           Sagsbeh:  Laura Emilie Tolstrup
DK Danmark                                                                           Kornerup
                                                                           Sagsnr.:  2023-0030-8557
                                                                           Dok.:     2769839

Besvarelse af spørgsmål nr. 48 (Alm. del) fra Folketingets Indfødsrets-
udvalg

Hermed sendes besvarelse af spørgsmål nr. 48 (Alm. del), som Folketingets
Indfødsretsudvalg har stillet til justitsministeren den 13. marts 2023.
Spørgsmålet er stillet efter ønske fra Mikkel Bjørn (DF).

Peter Hummelgaard

                     /
                                      Niklas V. Johansen

                                                                           Slotsholmsgade 10
                                                                           1216 København K.
                                                                           T +45 7226 8400
                                                                           www.justitsministeriet.dk
                                                                           jm@jm.dk

                                                                           Side 1/4
Spørgsmål nr. 48 (Alm. del) fra Folketingets Retsudvalg:

       ”Vil ministeren i forlængelse af artiklen "11 tiltalt: Brød bande-
       forbud med fællesfoto og middag”, bragt på ekstrabladet.dk den
       6. marts 2023 oplyse, om anklagemyndigheden vurderer, at der
       er udvist en handlemåde, som er til alvorlig skade for statens
       vitale interesser, når man sigtes for at have videreført en forbudt
       bande, og vil ministeren redegøre for, i hvilket omfang der er
       sket fremstilling i grundlovsforhør, varetægtsfængsling og på-
       stand om frakendelse af indfødsret i sager herom?”

Svar:

Justitsministeriet har til brug for besvarelsen af spørgsmålet indhentet en
udtalelse fra Rigsadvokaten, der har oplyst følgende:

       ”1. Rigsadvokaten har lagt til grund, at der spørges til sammen-
       hængen mellem den adfærd, der er kriminaliseret i straffelovens
       § 132 a om videreførelse af en forening, efter at den foreløbig er
       forbudt af regeringen eller opløst ved dom, og muligheden for
       frakendelse af dansk indfødsret efter indfødsretslovens § 8 B,
       stk. 1.

       2. Københavns Politi har om den konkrete sag oplyst, at sagen
       vedrører 11 personer, der er tiltalt for overtrædelse af straffelo-
       vens § 132 a, stk. 1, ved i marts 2022 at have deltaget i at vide-
       reføre bandegrupperingen Loyal to Familia, der blev opløst ved
       Højesterets dom af 1. september 2021.

       Det følger af indfødsretslovens § 8 B, stk. 1, at den, som døm-
       mes for en strafbar handling, og som derved har udvist en hand-
       lemåde, som er til alvorlig skade for statens vitale interesser, ved
       dom skal frakendes sin danske indfødsret, medmindre dette vil
       være i strid med Danmarks internationale forpligtelser. Bestem-
       melsen fik sin nuværende ordlyd ved lov nr. 453 af 20. april
       2020, som trådte i kraft den 1. maj 2022.

       Da gerningstidspunktet i den konkrete sag ligger forud for den
       1. maj 2022, har anklagemyndigheden ikke i sagen fundet an-
       ledning til at vurdere, om de tiltalte har udvist en handlemåde,
       som er til alvorlig skade for statens vitale interesser. Efter den
       hidtidige formulering af indfødsretslovens § 8 B, stk. 1, der var
       gældende på gerningstidspunktet, kunne en tiltalt ved dom fra-
       kendes sin danske indfødsret, hvis den pågældende blev dømt
       for overtrædelse af en eller flere bestemmelser i straffelovens
       kapitel 12 og 13 eller for overtrædelse af straffelovens § 81 a.
       Dette har ikke været relevant i den konkrete sag.

                                                                                                                                               Side 2/4
3. For så vidt angår spørgsmålet om, i hvilket omfang der er sket
fremstilling i grundlovsforhør, varetægtsfængsling eller nedlagt
påstand om frakendelse af indfødsret i sager om overtrædelse af
straffelovens § 132 a, har Rigsadvokaten trukket data fra politi-
ets sagsstyringssystem (POLSAS) om antallet af varetægts-
fængslingsforløb for overtrædelse af straffelovens § 132 a i pe-
rioden fra den 1. januar 2018 til den 11. marts 2023.

Bemærkninger:
Det bemærkes, at opgørelserne er baseret på tal fra politiets sagsstyringssy-
stem (POLSAS). Opgørelserne er derfor behæftet med en vis usikkerhed, da
POLSAS er et journaliserings- og sagsstyringssystem og ikke et egentligt
statistiksystem. Det skal bemærkes, at opgørelsen er baseret på dynamiske
data, hvilket betyder, at opgørelsen ikke er endelig. Således vil der kunne ske
ændringer afhængigt af tidspunktet for udtrækket af oplysningerne i opgørel-
sen, idet der f.eks. kan forekomme efterregistreringer. Data er opdateret den
11. marts 2023.

Det er ikke muligt at trække data fra POLSAS om antallet af
sager vedrørende overtrædelse af straffelovens § 132 a, hvor den
sigtede er fremstillet i grundlovsforhør, eller hvor der er nedlagt
påstand om frakendelse af dansk indfødsret efter indfødsretslo-
vens § 8 B, stk. 1.

Rigsadvokaten har derfor til brug for bidraget indhentet en ud-
talelse fra Statsadvokaten i Viborg, Statsadvokaten i København
og Statsadvokaten for Særlig Kriminalitet, der har foretaget en
høring af samtlige politikredse og National enhed for Særlig
Kriminalitet. Henset til, at indfødsretslovens § 8 B, stk. 1, fik sin
nuværende ordlyd den 1. maj 2022, er gennemgangen af sager
med påstand om frakendelse af dansk indfødsret afgrænset til
perioden herefter. Henset til, at Københavns Politi nedlagde et
foreløbigt forbud mod bandegrupperingen Loyal to Familia den
4. september 2018, er høringen for så vidt angår fremstillinger i
grundlovsforhør afgrænset til perioden herefter.

Statsadvokaterne har på baggrund af gennemgangen oplyst, at
der ikke ses at være nedlagt påstand om frakendelse af dansk
indfødsret efter indfødsretslovens § 8 B, stk. 1, i sager om over-
trædelse af straffelovens § 132 a efter den 1. maj 2022. Statsad-
vokaterne har supplerende oplyst, at der ikke – ud over de i tabel
1 angivne varetægtsfængslingsforløb – ses at være sket fremstil-
ling i grundlovsforhør for overtrædelse af straffelovens § 132
a.”

                                                                                 Side 3/4
Justitsministeriet kan herudover henvise til Justitsministeriets besvarelse af
4. juli 2022 af spørgsmål nr. 1031 (Alm. del) fra Folketingets Retsudvalg
for så vidt angår betingelserne for frakendelse af statsborgerskab ved dom
efter indfødsretslovens § 8 B, stk. 1.

                                                                                                                                               Side 4/4
