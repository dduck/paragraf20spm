                                                                      Transportudvalget 2022-23 (2. samling)
                                                                                                              Offentligt

Lovsekretariatet                                                      Transportministeren
Folketinget
                                                                      21. juni 2023
                                                                      2023-3048
                                                                      Frederiksholms Kanal 27 F
                                                                      1220 København K
                                                                      Telefon 41 71 27 00

Folketingsmedlem Kim Edberg Andersen (NB) har den 19. juni
2023 stillet mig følgende spørgsmål, som jeg hermed skal besvare.

Spørgsmål nr. 708:

Mener ministeren, at det er rimeligt, at bekendtgørelse om eksa-
menskørsel, optog mv. fra 2016 nu har den betydning, at studenter
anno 2023 ikke må have en dj med på studentervognen - eller selv
en handicaphjælper, hvis en student har brug for dette - fordi det
kun er dem, der har afsluttet eksamen, som må stige om bord på
ladet, og hvad tænker ministeren om, at det, jf. artiklen på dr.dk
den 19. juni 2023 ”I seks år har man blæst på regel om studenter-
kørsel: Nu er det slut med dj's i studentervognen” først under mø-
der den 3. og 4. juni 2023 blev kommunikeret til de relevante per-
soner, at myndighederne i år vil håndhæve bekendtgørelsen og
dermed sanktionere med bødestraf?

Svar:

Reglerne i bekendtgørelse om eksamenskørsel, optog mv. er en
undtagelse til færdselslovens almindelige regler, da man alminde-
ligvis ikke må transportere personer på ladet af eksempelvis en
lastbil, fordi det kan være farligt for såvel de befordrede personer
som den øvrige trafik. Når eksamenskørsel alligevel tillades, er det
fordi, man gerne vil hylde traditionen. Da der dog er tale om en af-
vigelse, der ret beset forringer færdselssikkerheden, fortolker
Færdselsstyrelsen reglerne indskrænkende, således at muligheden
i udgangspunktet kun gælder for de personer, som har afsluttet re-
levant studieforløb.

Færdselsstyrelsen har oplyst, at en person med handicap gerne må
medbringe sin medhjælper på studenterturen, hvis hjælperen er en
forudsætning for personens deltagelse.
                                                                                              Side 2/2

I forhold til spørgsmålet om håndhævelse af bekendtgørelsen må
jeg henvise til justitsministeren, da politiets håndhævelse hører un-
der hans ressortområde. Færdselsstyrelsen har oplyst, at styrelsen
ikke har været involveret i de nævnte møder den 3. og 4. juni 2023,
men blev først inddraget i problemstillingen den 8. juni 2023, hvor
styrelsen blev kontaktet af politiet.

Med venlig hilsen

Thomas Danielsen
