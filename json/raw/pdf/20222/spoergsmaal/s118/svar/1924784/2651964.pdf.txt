Folketingets Lovsekretariat              Ældreudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.     Medlem af Folketinget Pia Kjærsgaard (DF) har d. 19. januar 2023 stillet
            følgende spørgsmål nr. S 118 til ældreministeren, som hermed besvares.
Doknr.
659808      Spørgsmål nr. S 118:
            ”Hvad er ministerens holdning til, at halvdelen af landets kommuner ikke
Dato        længere tilbyder den såkaldte klippekortordning, hvor de svageste
26-01-2023  hjemmeboende ældre og plejehjemsbeboerne oprindelig havde ret til en halv
            times ekstra hjælp om ugen, der kunne spares op?”

            Svar:
            Klippekortet til de svageste hjemmehjælpsmodtagere og klippekortet til
            plejehjemsbeboerne kredser om noget af det, vi bør have meget mere af i
            vores ældrepleje. Det er den grundlæggende selvbestemmelse, hvor det
            handler om menneskets ret til at være den, man er. Og hvor det afgørende er
            det, der er vigtigt for den enkelte borger.

            Det er min klare holdning, at retten til selvbestemmelse gælder hele livet. Ikke
            to ældre er ens, og vi skal derfor sikre de ældre indflydelse på den pleje og
            omsorg, de modtager. Om dette sker gennem en klippekortsordning eller et
            andet initiativ – det er efter min opfattelse ikke noget, der skal besluttes af
            Folketinget.

            Regeringen har store ambitioner på ældreområdet. Vi vil prioritere den
            borgernære velfærd år for år, så pengene følger med, når vi bliver flere børn og
            ældre. Samtidig ønsker vi en gennemgribende og omfattende nytænkning af
            den offentlige sektor.

            Regeringen vil starte frisættelsen på ældreområdet. Regeringen vil fremlægge
            en ny ældrelov med få klare værdier, der skaber bedre rammer for en alderdom
            med livsglæde, og hvor tiden bliver brugt på nærvær og omsorg fremfor på
            skemaer og minuttyranni. Regeringen har bl.a. følgende pejlemærker i
            ældrelovarbejdet:

            1) Give den ældre reel selvbestemmelse

            2) Udvide det frie valg, så private leverandører får flere muligheder for at levere
            ældreplejen. Uden det medfører unødigt yderligere bureaukrati

            3) Give ældre mere frihed til at bo, som de vil

                                                                                                                                              1
4) Sikre større kontinuitet i den hjælp og pleje, den ældre modtager
5) Afskaffe al unødigt bureaukrati og kontrol.
De gode, lokale erfaringer med klippekortsordningerne vil selvfølgelig skulle
inddrages i arbejdet med at nytænke den offentlige sektor, hvor der er mere
fokus på det enkelte menneskes behov og ønsker.
Med venlig hilsen
Mette Kierkgaard
Ældreminister

                                                                                                                                  2
