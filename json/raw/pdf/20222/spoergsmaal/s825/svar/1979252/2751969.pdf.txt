                                                                                        Indenrigsudvalget 2022-23 (2. samling)

                                                                                        Slotsholmsgade 10-12     Offentligt
                                                                                        DK-1216 København K

                                                                                        T +45 7226 9000
                                                                                        F +45 7226 9001
                                                                                        M sum@sum.dk
                                                                                        W sum.dk

Folketingets Lovsekretariat                                                             Dato: 19-09-2023
                                                                                        Enhed: Forvaltningsjura
                                                                                        Sagsbeh: mmja
                                                                                        Sagsnr.:2023 - 519
                                                                                        Dok. nr.: 9399

Medlem af Folketinget Morten Messerschmidt (DF) har den 11. september 2023 stil-
let følgende spørgsmål nr. S 825 til indenrigs- og sundhedsministeren, som hermed
besvares.

Spørgsmål S 825:
”Mener ministeren, at det er rimeligt, at en række kommuner i øjeblikket er
ved at gennemføre besparelser på en række velfærdsområder, samtidig med
at de selvsamme kommuner bruger mange millioner på at afskedige
kommunale topchefer, og vil ministeren skride ind over for dette og ændre
den gældende praksis?”

Begrundelse
Der henvises til artiklen ”Kommune leder efter besparelser der rammer
borgerne – men har brugt millioner på fyrede topchefer” i E-avisen
Sjællandske Nyheder den 9. september 2023.

Svar:

Før sommerferien indgik regeringen en aftale med KL om kommunernes økonomi for
2024. Vi har her aftalt at løfte den kommunale serviceramme med 2,4 mia. kr. til bl.a.
at dække den demografiske udvikling med flere ældre og børn. Samtidig var aftalen
økonomisk ansvarlig og under hensyntagen til den høje inflation.

Desuden har 20 kommuner fået tildelt særtilskud på i alt 734 mio. kr. for 2024, idet
særtilskudspuljen er blevet ekstraordinært forhøjet med 350 mio. kr. for vanskeligt
stillede kommuner.

Herudover kan jeg – som tidligere oplyst i forbindelse med besvarelse af S 467 – op-
lyse, at bestemmelser om løn- og øvrige ansættelsesforhold for personale i kommu-
nal tjeneste skal godkendes af Kommunernes Lønningsnævn. Det fremgår af § 67 i lov
om kommunernes styrelse. Kommunernes Lønningsnævn godkender som led heri
forhandlingsresultater vedrørende indgåelse af overenskomster og aftaler og gene-
relle bestemmelser om løn- og ansættelsesvilkår, forinden disse kan træde i kraft, jf.
§ 4, stk. 1, i bekendtgørelse nr. 648 af 17. maj 2022 om Kommunernes Lønningsnævn.

For personale i kommunal tjeneste vil der ikke kunne fastsættes løn- og ansættelses-
vilkår, der ikke har hjemmel i de ovennævnte bestemmelser mv., som er godkendt af
Lønningsnævnet. Lønningsnævnet kan dog give en kommune samtykke til særligt be-
grundede undtagelser herfra, jf. § 4, stk. 2, i bekendtgørelse nr. 648 af 17. maj 2022
om Kommunernes Lønningsnævn.

Det er således et af ministeren uafhængigt nævn, der godkender de overenskomst-
fastsatte og øvrige fastsatte løn- og ansættelsesvilkår for kommunalt ansatte.
Jeg kan endvidere oplyse, at vilkårene for ansættelse af kommunaldirektører, der er
ansat på kontraktvilkår, er fastsat i rammeaftale om kontraktansættelse af chefer,
der er indgået mellem KL, Djøf, Forbundet Arkitekter og Designere, HK Kommunal, In-
geniørforeningen (IDA) og Lærernes Centralorganisation. Rammeaftalen er senest
fornyet pr. 1. april 2021 som rammeaftale 30.02, O.21.

                                          Med venlig hilsen
                                            Sophie Løhde

                                                                                                                                              Side 2
