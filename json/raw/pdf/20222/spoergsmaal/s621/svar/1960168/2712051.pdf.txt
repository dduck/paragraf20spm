                             Børne- og Undervisningsudvalget 2022-23 (2. samling)
                                                                                          Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
                                                                              1220 København K
                                                                              Tlf. nr.: 33 92 50 00
                                                                              E-mail: uvm@uvm.dk
                                                                              www.uvm.dk
                                                                              CVR-nr.: 20453044

Medlem af Folketinget Nanna Høyrup (ALT) har den 15. maj 2023 stillet         23. maj 2023
spørgsmål nr. S 621, som hermed besvares.                                     Sagsnr.: 23/09473

Spørgsmål nr. S 621:
Når ministeren i TV Avisen på DR udtaler, at loven om minimumsnor-
meringer i 2024 skal sikre én voksen til tre børn i alle vuggestuer, er det
så ensbetydende med, at ministeren mener, at det er den normering, som
forældrene kan forvente ude på stuerne i vuggestuen hos deres børn?

Begrundelse
Der henvises til indslag bragt i TV Avisen på DR fredag den 12. maj
2023 kl. 18.30.

Svar:
Jeg kan oplyse, at loven om minimumsnormeringer i daginstitutioner
træder i kraft den 1. januar 2024. Lovkravet betyder, at kommunalbesty-
relsen skal sikre en normering i kommunale, selvejende og udliciterede
daginstitutioner og institutionslignende puljeordninger, så der minimum
er én pædagogisk personale pr. tre børn i alderssvarende daginstitutioner
til 0-2 årige børn (vuggestuer) og én pædagogisk personale pr. seks børn i
alderssvarende daginstitutioner til 3-årige børn indtil skolestart (børneha-
ver) opgjort som et årligt gennemsnit i kommunen.

Det vil være kommunalbestyrelsen i den enkelte kommune, der beslutter,
om alle daginstitutioner med børn i alderen 0-2 år (vuggestuer) skal have
en normering på én pædagogisk personale pr. tre børn, eller der f.eks.
skal prioriteres en højere normering i daginstitutioner med f.eks. mange
børn med særlige behov, så længe kommunen efterlever kravet om en
minimumsnormering opgjort som et årligt gennemsnit i kommunen.

                                Med venlig hilsen

                                 Mattias Tesfaye
