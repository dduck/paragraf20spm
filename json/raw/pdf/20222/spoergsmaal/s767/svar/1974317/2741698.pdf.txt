Beskæftigelsesudvalget 2022-23 (2. samling)
                                                Offentligt

Folketingets Lovsekretariat                                                               Beskæftigelsesministeriet
lov@ft.dk                                                                                 Holmens Kanal 20
                                                                                          1060 København K
Helene Liliendahl Brydensholt
helene.brydensholt@ft.dk                                                                  T +45 72 20 50 00
                                                                                          E bm@bm.dk
Folketingsmedlem Helene Liliendahl Brydensholt (ALT) har den 23. august 2023              www.bm.dk
stillet følgende spørgsmål nr. S 767, som hermed besvares.
                                                                                          CVR 10172748
Spørgsmål nr. S 767:
”Vil ministeren kommentere artiklen »Øremærket barsel: Nu bruger far mere tid             J.nr. 2023 - 5742
med baby - men den samlede barsel er forkortet« på dr.dk den 23. august 2023, og          25. august 2023
ser ministeren nogen udfordringer ved, at børn bliver indskrevet i dagpleje, vugge-
stuer og børnehaver tidligere som følge af den øremærkede barsel?”

Svar:

Indledningsvis vil jeg gerne understrege, at der er tale om meget foreløbige tal for
børn født i de første knap to måneder efter de nye regler om øremærket orlov trådte
i kraft. Det er derfor for tidligt at drage faste og endelige konklusioner om betyd-
ningen af de nye regler på nuværende tidspunkt.

Det glæder mig, at de foreløbige tal viser, at fædre ser ud til at holde mere orlov
med deres børn end før reglerne blev ændret. Det viser, at øremærkningen ser ud til
at have den ønskede effekt. Men det er også klart, at den ændring i forældrenes or-
lovsfordeling, hvor fædrene tager en større del af orloven, som regeringen og afta-
lepartierne ønsker, ikke sker fra den ene dag til den anden. Det er også derfor vi
blev enige om at evaluere på reglerne tre år efter, at der er trådt i kraft.

Jeg forventer helt klart, at vi vil se en gradvis mere ligelig fordeling af orloven og
at forældrene vil tage de nye regler til sig og i meget stort omfang holde den orlov,
som de hver især har fået øremærket.

I forhold til om børn starter tidligere i dagtilbud, så siger de foreløbige tal ikke no-
get om det. Udbetaling Danmark har kun tal for, hvor meget orlov med barselsdag-
penge forældrene har holdt. De tal kan ikke umiddelbart bruges til at konkludere, at
børn nu starter tidligere i deres dagtilbud.

Udbetaling Danmark oplyser i forbindelse med de foreløbige tal, at tallene ikke gi-
ver et fuldstændigt billede af, hvor meget tid barnet får med forældrene, fordi de
ikke inkluderer eksempelvis forældres ferie og orlov uden løn.
Når det er sagt, så er det naturligvis en udvikling, som jeg vil følge nøje. Beskæfti-
gelsesministeriet har ikke selv data for børns institutionsstart, men jeg vil bede mit
embedsværk om at tage kontakt til Børne- og Undervisningsministeriet herom.
Venlig hilsen
Ane Halsboe-Jørgensen
Beskæftigelsesminister

                                                                                                   2
