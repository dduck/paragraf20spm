Folketingets Lovsekretariat                                                    Miljø- og Fødevareudvalget 2022-23 (2. samling)
Christiansborg                                                                                                                      Offentligt
1240 København K
                                                                                         J.nr. 2023-1803
                                                                                         Den 17. februar 2023

Miljøministerens besvarelse af spørgsmål nr. S 233 stillet den 9. februar 2023 af Carl Valentin
(SF).

Spørgsmål nr. S 233
”Vil ministeren tage initiativer til at løse problemerne med luftforureningen i Københavns Metro,
der nogle steder er 10-20 gange så forurenet som den mest forurenede trafikale strækning, H. C.
Andersens Boulevard i København, f.eks. ved større brug af ventilation og rensning af afkast for
partikler?”

Svar
Det er i udgangspunktet den pågældende virksomhed eller aktør, der har ansvar for at holde sig
inden for de fastsatte rammer.

En undersøgelse fra Københavns Universitet har vist et højt niveau af luftforurening i metroen,
som primært består af slid fra skinner og bremser. Metroselskabet har via Transportministeriet
oplyst, at de efter at være blevet bekendt med undersøgelsen har afholdt flere møder med
forskerne bag for at sikre input og læring fra undersøgelsen samt dens resultater og anbefalinger.

I samarbejde med tekniske rådgivere fra COWI og driftsoperatøren, Metro Service, er der
desuden igangsat følgende initiativer, som blandt andet også anbefales i undersøgelsen:

      Vask af Metroens tunneler og stationer.
      Undersøgelse af mulighederne for og effekten af øget udluftning.
      Om muligt udvikling af nye filtre til opsamling af fine partikler i metrotogene og -

          stationer.

Staten ved Transportministeriet ejer 41,7 % af Metroselskabet. København og Frederiksberg
Kommune ejer resten.

Magnus Heunicke              /  Morten Pedersen

Miljøministeriet • Frederiksholms Kanal 26 • 1220 København K
Tlf. 38 14 21 42 • CVR 12854358 • EAN 5798000862005 • mim@mim.dk • www.mim.dk
