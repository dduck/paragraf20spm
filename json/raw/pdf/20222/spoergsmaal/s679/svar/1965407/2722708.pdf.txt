                             Udvalget for Digitalisering og It 2022-23 (2. samling)
                                                                                      Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00
                             digmin@digmin.dk

Sagsnr.      Svar på spørgsmål stillet af Lisbeth Bech-Nielsen (SF) den 2. juni 2023.
2023 - 2094
             Spørgsmål nr. S 679:
Doknr.       ”Finder ministeren det rimeligt, at digitalt sårbare borgere, som ikke er fritaget for digital
21995        post, kan komme i klemme i systemet ved at glippe væsentlige underretninger fra det offent-
             lige sendt til deres digitale postkasse om bl.a. sociale ydelser?”
Dato
12-06-2023   Svar:
             Det er bestemt ikke hensigtsmæssigt, hvis borgere går glip af vigtige underretninger fra det
             offentlige.

             Overordnet vil jeg bemærke, at hvis man som borger ikke er i stand til at benytte Digital Post,
             kan man blive fritaget for at modtage Digital Post fra offentlige afsendere.

             Borgere kan blive fritaget for Digital Post fra offentlige afsendere ved at henvende sig på bor-
             gerservice i deres kommune. Borgere skal ikke redegøre om baggrunden for, at de ønsker fri-
             tagelse for Digital Post. Borgeren skal blot udfylde den relevante blanket korrekt og identifi-
             cere sig.

             Hvis man er tilmeldt Digital Post, har man mulighed for at give læseadgang til Digital Post til fx
             en pårørende. Så kan pågældende hjælpe med at tjekke og læse ens Digital Post. Dog er det
             vigtigt at huske, at det fortsat er ens eget ansvar at læse sin Digital Post. Hvis den pårørende
             ikke løbende tjekker posten, er det ofte en bedre løsning at blive fritaget for Digital Post. Man
             kan give læseadgang i Digital Post-løsningen med sit MitID eller ved at henvende sig i borger-
             service i sin kommune.

             Med venlig hilsen
             Marie Bjerre
