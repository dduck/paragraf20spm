                                                    Udlændinge- og Integrationsudvalget 2022-23 (2. samling)
                                                                                                                      Offentligt

Spørgsmål nr. S 515
§ 20-spørgsmål til skriftlig besvarelse

Til:         Udlændinge- og integrationsministeren
Dato:        20. april 2023
Stillet af:  Mikkel Bjørn (DF)

Hvad mener ministeren om, at udlændinge, der idømmes en betinget
fængselsstraf for kriminalitet, der må tolkes som en form for advarsel om
fængsel, ikke samtidig kan tildeles en advarsel om udvisning i samme
henseende pga. de nuværende regler i udlændingeloven, der alene hjemler
advarsel om udvisning ved ubetinget fængselsstraf?
(Spm. nr. S 515).

Begrundelse
Der henvises til Retten i Holbæks dom i SS 60-3137/2021 af 17. december
2021, hvor en syrisk flygtning, der var bosiddende i Fårevejle Stationsby, slap
med bare 40 dages betinget fængsel for et voldeligt overfald begået om
eftermiddagen den 24. september 2021 ved Asnæscentret, hvor den
forurettede blev væltet ned på jorden, tildelt flere slag og spark på kroppen
og i ansigtet samt sparket på, mens han lå ned, hvor der ikke var hjemmel til
advarsel om udvisning. Endvidere henvises til Retten i Koldings dom i SS 2-
8202/2021 af 20. december 2021, hvor en syrisk flygtning blev idømt 20
dages betinget fængsel uden advarsel om udvisning for et overfald begået ud
for Eskes Bier Bar i Vejle, hvor den forurettede efter midnat den 21. august
2021 blev slået med et knytnæveslag i ansigtet, samt Retten i Sønderborgs
dom i SS 1-5637/2022 af 5. oktober 2022, hvor en syrisk flygtning blev idømt
60 dages betinget fængsel for et overfald begået mod en tilfældig dansk
efterskoleelev, der havde været i Kvickly, på et stisystem i Nordborg om
eftermiddagen den 18. marts 2022, hvori der grundet den betingede straf ikke
var hjemmel i udlændingeloven til at tildele den syriske overfaldsmand en
advarsel om udvisning.

Svaret bedes sendt elektronisk til spørgeren på mikkel.bjoern@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                 Side 1 | 1
