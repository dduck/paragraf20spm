Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Kirsten Normann Andersen (SF) har d. 20. marts 2023
2023 - 2687  stillet følgende spørgsmål nr. S 414 til social- og boligministeren, som hermed
             besvares.
Doknr.
686800       Spørgsmål nr. S 414:
             ”Vil ministeren i forlængelse af sit svar på spørgsmål nr. S 372 (2022-23, 2.
Dato         samling) svare på, hvad dennes syn er på de store forskelle på muligheden for
24-03-2023   at få tildelt en sensorbaseret glukosemåler i landets 98 kommuner, og om
             regeringen påtænker at se på de grænseproblemer mellem sundheds- og
             serviceloven – eventuelt i forbindelse med arbejdet i den kommende
             sundhedskommission – som borgere med handicap oplever, når de bliver
             nægtet et nødvendigt hjælpemiddel?”

             Svar:
             Der henvises, ligesom i min besvarelse af § 20-spm. nr. S 372, til mit svar på §
             20-spm. nr. S 158 samt SUU alm. del spm. 98.

             Det fremgår af min besvarelse af § 20-spm. nr. S 158, at mener jeg, at det er
             vigtigt, at forskellen i den hjælp, man som borger med funktionsnedsættelse
             som følge af handicap eller sygdom modtager, ikke bliver for stor på tværs af
             kommunegrænserne. Uanset hvor man bor i landet, skal man have den hjælp
             og støtte, som er nødvendig for at hverdagen kan hænge sammen, og som
             man har ret til efter loven. Tildelingen af hjælp må således aldrig afhænge af
             ens postnummer.

             Jeg understregede ligeledes i begge svar, at kommunen altid skal fravige sit
             vejledende serviceniveau, hvis forholdene i den enkelte sag ud fra en konkret
             og individuel vurdering tilsiger det.

             Derudover kan jeg oplyse, at hjælpemiddelområdet er et prioriteret
             indsatsområde for regeringen, og regeringen er opmærksom på, at der er en
             række udfordringer på hjælpemiddelområdet. Det er endnu for tidligt for mig at
             sige noget mere præcist om, hvad arbejdet med hjælpemiddelområdet vil
             indebære.

             Jeg kan dog oplyse, at det vil kræve en lovændring, hvis man skal give borgere
             med diabetes, herunder særligt borgere med type 1-diabetes, ret til en
             sensorbaseret glukosemåler, hvilket vil kræve finansiering, som jeg ikke for
             nuværende ser mig i stand til at anvise.

                                                                                                                                               1
Med venlig hilsen
Pernille Rosenkrantz-Theil
Social- og boligminister

Bilag:
      Bilag 1 – Svar på spm. nr. S 372
      Bilag 2 – Svar på spm. nr. S 158
      Bilag 3 – Svar på SUU alm. del spm. 98

                                                                                                                                  2
