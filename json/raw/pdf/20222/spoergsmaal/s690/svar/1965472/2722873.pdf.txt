                             Kulturudvalget 2022-23 (2. samling)
                                                                Offentligt

                                                                                                                        Kulturministeren

Folketingets Lovsekretariat                                                                                             Kulturministeriet
Christiansborg                                                                                                          Nybrogade 2
1240 København K                                                                                                        1203 København K

                                                                                                                        Tlf  : 33 92 33 70

                                                                                                                        E-mail : kum@kum.dk

                                                                                                                        Web : www.kum.dk

                                                                                                         12. juni 2023

Folketingsmedlem Charlotte Broman Mølbæk (SF) har 6. juni 2023 stillet mig følgende
spørgsmål nr. S 690, som jeg hermed besvarer.

Spørgsmål:

Er ministeren åben over for at revidere folkeoplysningslovens afsnit om den folkeoply-
sende voksenundervisning, så folkeoplysningen kan få mulighed for at skabe endnu
flere fleksible og digitale fællesskaber for flere borgere på tværs af landet?

Svar:

Den danske folkeoplysende tradition har vital betydning vores demokrati og nationale
sammenhængskraft. Danmark ville ikke være det land, vi kender i dag, uden denne tra-
dition. Derfor er det vigtigt, at vi sikrer folkeoplysningen gode vilkår gennem folkeop-
lysningsloven, som bl.a. danner rammen om de folkeoplysende aktiviteter i kommu-
nerne, herunder for den folkeoplysende voksenundervisning i aftenskolerne.

Det er overordnet min vurdering, at folkeoplysningsloven i de store linjer virker efter
hensigten. Loven giver mulighed for støtte til et meget bredt spektrum af forskellige lo-
kale foreningstyper og –aktiviteter, samtidig sikrer loven stor mulighed for lokalt at til-
rettelægge støtten til området. Det er mit indtryk, at loven opfattes som velfungerende
af både foreningslivet og kommunerne.

Men hvis der er hjørner af loven, som måtte have behov for justeringer, er jeg selvfølge-
lig åben for at se på det – også når det gælder den folkeoplysende voksenundervisning.

I forbindelse med den indsats, der er igangsat på baggrund af regeringsgrundlagets mål
om at mindske foreningslivets bureaukratiske byrder, ser Kulturministeriet aktuelt
også på eventuelle behov for justeringer i folkeoplysningsloven. Det sker bl.a. i dialog
med det folkeoplysende foreningslivs organisationer og KL. Kulturministeriet vil i den
sammenhæng også inddrage spørgsmålet om fleksible tilrettelæggelsesformer i den fol-
keoplysende voksenundervisning.

Det er under alle omstændigheder vigtigt for mig, at vi har en folkeoplysningslov, der
fortsat er tidssvarende og giver mulighed for at nå brede grupper.

                                                                                                                        Dok. nr. 109025
Med venlig hilsen
Jakob Engel-Schmidt

                                                                               Side 2
