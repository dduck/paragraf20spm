Folketingets Lovsekretariat  Klima-, Energi- og Forsyningsudvalget 2022-23 (2. samling)
Christiansborg                                                                                  Offentligt
1240 København K
                                                             Ministeren
                                                             Dato
                                                             30. januar 2023
                                                             J nr. 2022 - 584

Folketingsmedlem Mona Juul (KF) har d. 23 januar stillet mig følgende spørgsmål
S 147, som jeg hermed skal besvare.

Spørgsmål nr. S 147:
Har regeringen i lyset af regeringens fremrykning af målet om klimaneutralitet fra
2050 til 2045 og muligheden for opjustering af reduktionsmålet for 2030 justeret sin
holdning til det fremsatte forslag til EU’s direktiv om bygningers energimæssige yde-
evne (2021/0426(COD))?

Svar
Regeringen har i regeringsgrundlaget fremsat en ambition om at fremrykke det dan-
ske mål om klimaneutralitet fra 2050 til 2045. Det vil kræve tilslutning fra aftalekred-
sen bag klimaloven og efterfølgende en ændring af klimaloven, hvis klimaneutrali-
tetsmålet skal fremrykkes.

Ambitionen om at fremrykke det danske klimaneutralitetsmål vil alene have betyd-
ning for den nationale klimaindsats og vil således ikke have en direkte effekt på EU’s
mål om at blive klimaneutral senest i 2050. Det vil kræve en særskilt proces i EU-
regi.

Revisionen af EU’s direktiv om bygningers energimæssige ydeevne (”bygningsdirek-
tivet”) er fremsat som led i udmøntningen af EU’s klimamål for 2030 på mindst 55
pct. Revisionen lægger samtidig sporene for vejen frem mod klimaneutralitet i EU
senest i 2050.

Den danske holdning til revisionen af EU’s direktiv om bygningers energimæssige           Klima-, Energi- og
ydeevne (”bygningsdirektivet”) blev forelagt for Folketingets Europaudvalg i oktober      Forsyningsministeriet
2022 og fik bred opbakning blandt alle partier i Folketinget. Dette mandat er der fra
dansk side forhandlet på vegne af, bl.a. i forbindelse med, at Rådet den 25. oktober      Holmens Kanal 20
2022 blev enige om en fælles holdning til forslaget. Mandatet er stadig gældende, og      1060 København K
fra dansk side vil man derfor fortsat følge dette i forbindelse med de kommende tri-
logforhandlinger med Europa-Parlamentet.                                                  T: +45 3392 2800
                                                                                          E: kefm@kefm.dk

                                                                                          www.kefm.dk
                                                                                                         Side 1/2
Såfremt der ændres i et europæiske mål om klimaneutralitet i 2050, forventes dette
at blive reflekteret i eksisterende lovgivning, hvor klimaneutralitetsmålet fremgår, her-
under bygningsdirektivet.
Med venlig hilsen
Lars Aagaard

                                                                                                                                                                Side 2/2
