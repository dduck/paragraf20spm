                  Udlændinge- og Integrationsudvalget 2022-23 (2. samling)
                                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Brigitte Klintskov Jerkel (KF) har den 19. juni 2023 stillet føl-  23. juni 2023
gende spørgsmål nr. S 706 til udlændinge- og integrationsministeren, som hermed
besvares.                                                                                Udlændinge- og
                                                                                         Integrationsministeriet
Spørgsmål S 706:
                                                                                         Slotsholmsgade 10
Vil ministeren kommentere artiklen “Øksemanden ejer mystisk virksomhed i Dan-            1216 København K
mark” i BT den 15. juni 2023 og oplyse, hvilke konkrete foranstaltninger ministeren
vil iværksætte for at sikre, at reglerne om, at en person på tålt ophold absolut ikke    Tel.      6198 4000
må arbejde eller tjene penge i Danmark, bliver overholdt?
                                                                                         Mail      uim@uim.dk
Svar:
                                                                                         Web       www.uim.dk
Jeg glæder mig først og fremmest over, at Kurt Westergaards attentatmand ikke
længere befinder sig her i landet.                                                       CVR-nr. 36977191

Jeg vil gerne slå fast, at personer på tålt ophold er uønskede her i landet, og derfor   Sags nr.  2023 - 9841
heller ikke har ret til at drive virksomheder eller tjene penge i Danmark. Det synes     Akt-id    2364313
jeg selvfølgelig, at danske myndigheder i særlig grad skal være opmærksomme på
at håndhæve over for personer, der som Kurt Westergaards attentatmand, er dømt
for terror.

Jeg mener derfor også, at det er helt på sin plads, at de relevante myndigheder i
forlængelse af den konkrete sag sammen er gået i gang med at afdække, hvordan
vi kan sørge for, at udlændinge på tålt ophold ikke arbejder eller driver virksomhed
i Danmark.

Kaare Dybvad Bek

                  /
                                             Christina Fløystrup

Side 1/1
