Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                    Ministeren
Christiansborg
                                                                               Frederiksholms Kanal 21
Medlem af Folketinget Charlotte Broman Mølbæk (SF) har den 10. fe-             1220 København K
bruar 2023 stillet spørgsmål nr. S 243, som hermed besvares.                   Tlf. nr.: 33 92 50 00
                                                                               E-mail: uvm@uvm.dk
Spørgsmål nr. S 243:                                                           www.uvm.dk
Hvad er ministerens holdning til, at kommuner sender flere og flere børn       CVR-nr.: 20453044
med særlige behov i almindelige børnehaver, og hvad vil ministeren gøre
for at sikre, at børnene får den støtte, som de har behov for, så den tid-     15. februar 2023
lige indsats, som er så afgørende, ikke bliver udhulet for disse børn, som     Sagsnr.: 23/03395
har ekstra brug for støtte?

Svar:
Alle børn har adgang til at blive optaget i et alment dagtilbud efter dagtil-
budsloven. Almene dagtilbud har et pædagogisk, socialt og pasningsmæs-
sigt formål, og dagtilbud skal fremme børns trivsel, læring, udvikling og
dannelse gennem trygge pædagogiske læringsmiljøer, hvor legen er
grundlæggende, og hvor der tages udgangspunkt i et børneperspektiv.

Hvis barnet har behov for støtte for at kunne trives og udvikles i dagtil-
buddet, har kommunerne pligt til at tilbyde den nødvendige støtte til bar-
net.

Kommunen kan tilbyde støtte til børn med nedsat fysisk eller psykisk
funktionsevne inden for rammerne af en særlig handicapgruppe i det al-
mene dagtilbud. Støtten skal ydes så tidligt som muligt med henblik på
tidlig forebyggelse i forhold til børn med behov herfor. Støtten kan ydes
i tilbuddet eller på anden måde, og følger opholdskommunens generelle
forpligtelse. Støtten kan ydes ved støttepædagog, rådgivning til institutio-
nen eller lignende.

Kommunerne skal oprette særlige dagtilbud efter serviceloven til børn,
som på grund af betydelig og varigt nedsat fysisk eller psykisk funktions-
evne har et særligt behov for støtte, behandling mv., der ikke kan dækkes
gennem ophold i et af de almene dagtilbud efter dagtilbudsloven.
Det er den enkelte kommune, der vurderer, om et barn med behov for
støtte kan rummes i et alment dagtilbud. Vurderingen vil som udgangs-
punkt altid afhænge af lokale forhold i kommunen, herunder det kon-
krete barns særlige og specifikke behov for støtte, de forskellige kompe-
tencer og ressourcer, der er til rådighed i de almene dagtilbud i kommu-
nen mv.
Jeg har en forventning om, at kommunerne overholder de regler, der
gælder, herunder at de børn, der har behov for støtte, får den nødven-
dige hjælp.

                                Med venlig hilsen
                                 Mattias Tesfaye

                                                                                                                    2
