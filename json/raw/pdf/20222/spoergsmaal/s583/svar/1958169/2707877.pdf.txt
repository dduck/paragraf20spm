Beskæftigelsesudvalget 2022-23 (2. samling)
                                                Offentligt

Folketingets Lovsekretariat                                                           Beskæftigelsesministeriet
lov@ft.dk                                                                             Holmens Kanal 20
                                                                                      1060 København K
Victoria Velasquez
Victoria.Velasquez@ft.dk                                                              T +45 72 20 50 00
                                                                                      E bm@bm.dk
Folketingsmedlem Victoria Velasquez (EL) har den 4. maj 2023 stillet følgende         www.bm.dk
spørgsmål nr. S 583, som hermed besvares.
                                                                                      CVR 10172748
Spørgsmål nr. S 583:
”Hvilke problemer mener ministeren, der er ved den måde, landets kommuner bru-        J.nr. 2023 - 3910
ger 225-timersreglen på? ”                                                            16. maj 2023

Svar:

Jeg kan konstatere, at der er sket en række fejl i den måde, hvorpå kommunerne ad-
ministrerer 225-timersreglen. Desuden har der været fejl i systemunderstøttelsen af
225-timersreglen i Kommunernes Ydelsessystem (KY).

Det har haft den konsekvens, at godt 5.700 ugifte borgere uberettiget har været
nedsat i deres ydelse, selvom de var undtaget fra 225-timersreglen på grund af be-
grænset arbejdsevne. Det samme har også gjort sig gældende for gifte borgere, dog
i et meget mindre omfang.

På grund af fejlene blev der iværksat en fokusrevision af kommunernes administra-
tion af 225-timersreglen. Den viser, at kommunerne har vanskeligheder ved at ad-
ministrere 225-timersreglen i overensstemmelse med lovgivningen. Fejlene optræ-
der i forbindelse med vejledning af borgerne, stillingtagen til undtagelser, forlæn-
gelser, varsling, partshøring og afgørelse.

Det er naturligvis bekymrende, at lovgivningen er blevet fejladministreret, og kom-
munerne skal rette op på deres fejl og efterbetale pengene, så borgerne får den
ydelse, som de har ret til.

Vi må også konstatere, at problemerne i kommunernes administration tyder på, at
vi har fået skabt et for komplekst kontanthjælpssystem, som er vanskelig for både
sagsbehandlere og borgere at forstå. Regeringen vil foreslå ændringer i kontant-
hjælpssystemet med udgangspunkt i Ydelseskommissionens anbefalinger.

Venlig hilsen

Ane Halsboe-Jørgensen
Beskæftigelsesminister
