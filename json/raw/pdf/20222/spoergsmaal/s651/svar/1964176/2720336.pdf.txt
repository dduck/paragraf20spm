                  Udlændinge- og Integrationsudvalget 2022-23 (2. samling)
                                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Nanna Høyrup (ALT) har den 24. maj 2023 stillet følgende         6. juni 2023
spørgsmål nr. S 651 til udlændinge- og integrationsministeren, som hermed besva-
res.                                                                                   Udlændinge- og
                                                                                       Integrationsministeriet
Spørgsmål S 651:
                                                                                       Slotsholmsgade 10
Er ministeren enig i, at Danmarks udvælgelseskriterier for kvoteflygtninge er for re-  1216 København K
striktive, og vil ministeren udvide Danmarks udvælgelseskriterier for kvoteflygt-
ninge, så Danmark kan tage imod det beskedne antal kvoteflygtninge, som ministe-       Tel.      6198 4000
riet har lagt op til, og som er vedtaget i finansloven?
                                                                                       Mail      uim@uim.dk
Svar:
                                                                                       Web       www.uim.dk
Den danske kvoteordning er reguleret i udlændingeloven. Det primære kriterie for
udvælgelsen af kvoteflygtninge er, om udlændingen har et beskyttelsesbehov. Der-       CVR-nr. 36977191
udover skal der ved udvælgelsen – medmindre særlige grunde taler derimod – bl.a.
lægges vægt på udlændingenes mulighed for at slå rod i Danmark og få glæde af          Sags nr.  2023 - 8536
opholdstilladelsen, herunder deres sproglige forudsætninger, uddannelsesforhold,       Akt-id    2326476
arbejdserfaring, familieforhold, netværk, alder og motivation.

Det, synes jeg, er en fornuftig ordning. Når Danmark inviterer personer til at bo i
Danmark, skal vi også have indflydelse på, hvem der kommer hertil.

Den konkrete beslutning om modtagelse af kvoteflygtninge, herunder om antallet
og den overordnede fordeling, træffes almindeligvis midt på året.

For kvoterne for årene 2021 og 2022 er det blevet besluttet, at Danmark ønsker at
modtage 200 kvoteflygtninge fra flygtningelejre i Rwanda med særligt fokus på
kvinder og børn. Jeg er glad for, at vi på nuværende tidspunkt har modtaget det
meste af kvoten fra 2021. Det er dog rigtigt, at kvoten fra 2022 endnu ikke er reali-
seret.

Jeg er i den forbindelse helt opmærksom på UNHCR’s synspunkter om de danske
udvælgelseskriterier. Det er en sag, vi drøfter i regeringen. Det hører dog med til

Side 1/2
fortællingen, at UNCHR har besluttet alene at indstille en særlig kategori af flygt-
ninge til genbosætning i Danmark, hvilket selvsagt også har gjort det sværere at
opfylde kvoterne fra 2021 og 2022.

Kaare Dybvad Bek

                  /
                                           Brit Gotthard Jensen

Side 2/2
