                                                Børne- og Undervisningsudvalget 2022-23 (2. samling)
                                                                                                             Offentligt

Spørgsmål nr. S 622
§ 20-spørgsmål til skriftlig besvarelse

Til:         Børne- og undervisningsministeren
Dato:        15. maj 2023
Stillet af:  Nanna Høyrup (ALT)

Vil ministeren i lyset af rapporten fra Det Nationale Forsknings- og
Analysecenter for Velfærd (VIVE) og Danmarks Evalueringsinstitut (EVA) om
kvaliteten i vuggestuer fra 2023 indføre tilskud til pasning af eget barn
landsdækkende i indeværende år og i en forsøgsperiode på 3 år, eller hvad
der kan give mening i forhold til de andre indsatser, der forhåbentlig sættes i
værk i forhold til at løfte kvaliteten i vuggestuerne?
(Spm. nr. S 622).

Begrundelse
Som rapporten beskriver, er det op mod 90 pct. af vuggestuerne, der ikke
kan sikres at leve op til dagtilbudsloven. Dette gælder både for
kvalitetskategorierne »utilstrækkelig« og »tilstrækkelig«. Dermed har
forældrene ikke nogen garanti for deres børns trivsel og udvikling, og vi kan
derfor i en overgangsperiode, indtil kvaliteten igen er i orden, gøre det muligt
for forældre selv at kunne varetage pasningen af deres børn.
Samfundskontrakten er brudt – den, der siger, at forældre, der går på
arbejde, kan få deres børn passet efter dagtilbudslovens formål og indhold.

Svaret bedes sendt elektronisk til spørgeren på nanna.hoeyrup@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
