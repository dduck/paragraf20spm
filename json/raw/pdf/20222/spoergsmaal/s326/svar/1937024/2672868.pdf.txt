Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Helene Liliendahl Brydensholt (ALT) har den 2.          1220 København K
marts 2023 stillet spørgsmål nr. S 326, som hermed besvares.                  Tlf. nr.: 33 92 50 00
                                                                              E-mail: uvm@uvm.dk
Spørgsmål nr. S 326:                                                          www.uvm.dk
Vil ministeren være med til at sikre, at loven om minimumsnormeringer         CVR-nr.: 20453044
kommer til at gælde på institutionsniveau, sådan at alle børn, uanset at de
er fra udsatte områder eller fra normalområdet, sikres et minimum af          9. marts 2023
voksenkontakt fra kvalificerede pædagogiske medarbejdere?                     Sagsnr.: 23/04518

Begrundelse
I Folketingets spørgetid den 8. februar 2023 svarede ministeren, at der er
kommet flere voksne i vores daginstitutioner som følge af loven om mi-
nimumsnormeringer. Ministeren udtalte yderligere, at loven om mini-
mumsnormeringer betyder 1 voksen pr. 3 børn i vuggestuen og 1 voksen
pr. 6 børn i børnehaven. Desuden fremhævede ministeren, at loven har
forbedret arbejdsmiljøet grundet de flere voksne, som dog primært er ny-
ansatte ufaglærte og ikke pædagoger. Ministeren udtalte også, at der er
kommet 1.000 flere pædagogiske personaler på området. Der er til sam-
menligning knap 4.000 daginstitutioner i Danmark i følge tal fra Dan-
marks Statistik 2020.

Svar:
Det fremgår af Aftale om minimumsnormeringer af 5. december 2020
(ml. den tidligere S-regering og RV, SF, EL og ALT), at aftalepartierne
vil drøfte muligheden for og hensigtsmæssigheden af at indføre mini-
mumsnormeringer på institutionsniveau i 2023.

Jeg kan oplyse, at regeringen vil tage stilling til videreførelsen af de en-
kelte elementer i Aftalen om minimumsnormeringer, herunder hvorvidt
drøftelsen af muligheden for og hensigtsmæssigheden af eventuelle mini-
mumsnormeringer på institutionsniveau fortsat skal gennemføres.
Jeg kan være bekymret for, om minimumsnormeringer på institutionsni-
veau kan spænde ben for kommunernes arbejde med børn i udsatte posi-
tioner og muligheden for fx at beslutte en bedre normering i en daginsti-
tution med mange børn i udsatte positioner.

                                Med venlig hilsen
                                 Mattias Tesfaye

                                                                                                                    2
