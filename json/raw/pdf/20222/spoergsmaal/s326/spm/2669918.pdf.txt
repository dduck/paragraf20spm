                                                  Børne- og Undervisningsudvalget 2022-23 (2. samling)
                                                                                                               Offentligt

Spørgsmål nr. S 326
§ 20-spørgsmål til skriftlig besvarelse

Til:         Børne- og undervisningsministeren
Dato:        2. marts 2023
Stillet af:  Helene Liliendahl Brydensholt (ALT)

Vil ministeren være med til at sikre, at loven om minimumsnormeringer
kommer til at gælde på institutionsniveau, sådan at alle børn, uanset at de er
fra udsatte områder eller fra normalområdet, sikres et minimum af
voksenkontakt fra kvalificerede pædagogiske medarbejdere?
(Spm. nr. S 326).

Begrundelse
I Folketingets spørgetid den 8. februar 2023 svarede ministeren, at der er
kommet flere voksne i vores daginstitutioner som følge af loven om
minimumsnormeringer. Ministeren udtalte yderligere, at loven om
minimumsnormeringer betyder 1 voksen pr. 3 børn i vuggestuen og 1 voksen
pr. 6 børn i børnehaven. Desuden fremhævede ministeren, at loven har
forbedret arbejdsmiljøet grundet de flere voksne, som dog primært er
nyansatte ufaglærte og ikke pædagoger. Ministeren udtalte også, at der er
kommet 1.000 flere pædagogiske personaler på området. Der er til
sammenligning knap 4.000 daginstitutioner i Danmark i følge tal fra
Danmarks Statistik 2020.

Svaret bedes sendt elektronisk til spørgeren på helene.brydensholt@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
