                             Europaudvalget, Udvalget for Digitalisering og It 2022-23 (2. samling)
                                                                                                             Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00
                             digmin@digmin.dk

Sagsnr.      Svar på spørgsmål stillet af Mette Thiesen (DF) den 10. august 2023.
2023 - 2838
             Spørgsmål nr. S 753:
Doknr.       ”Hvis ministeren er enig med det norske datatilsyn i, at Meta bryder reglerne for overvågning
32438        af dets brugere, hvad agter ministeren så at foretage sig?”

Dato         Svar:
18-08-2023   Som digitaliseringsminister er mit hovedfokus, at de nye digitale teknologier skaber værdi, og
             at borgernes grundlæggende rettigheder bliver respekteret i den digitale verden. Og jeg me-
             ner, at vi skal være meget kritiske over for den datahøst, som de store tech-virksomheder fo-
             retager.

             Regeringen besluttede før sommerferien en række nye tiltag for at styrke den demokratiske
             kontrol med tech-giganterne og skærpe ansvaret for tech-giganterne. Blandt andet vil regerin-
             gen arbejde for i EU, at borgerne får mulighed for helt at sige nej til tech-giganternes dataind-
             samling.

             Meta skal ligesom alle andre virksomheder overholde reglerne, herunder de europæiske da-
             tabeskyttelsesregler. Det er fuldstændig afgørende, at indsamling af personoplysninger til
             markedsføring sker på en ordentlig og gennemskuelig måde.

             Det er Datatilsynet, der som uafhængig tilsynsmyndighed fører tilsyn med overholdelsen af
             databeskyttelsesreglerne i Danmark. I sager om grænseoverskridende behandling af person-
             oplysninger er det datatilsynet i det land, hvor den dataansvarlige har sin hovedvirksomhed
             eller eneste etablering, som er kompetent, og fungerer som såkaldt ledende tilsynsmyndig-
             hed. Den ledende tilsynsmyndighed skal i sådanne sager samarbejde med de andre berørte
             landes tilsynsmyndigheder om en afgørelse.

             Jeg kan forstå, at Datatilsynet er opmærksomme på sagen, og har oplyst, at det er Datatilsy-
             net i Irland, som skal håndhæve reglerne over for Meta, da Meta har europæisk hovedkvarter
             i Irland. Datatilsynet i Danmark bliver inddraget i processen af Datatilsynet i Irland.

             Det er afgørende, at vores personoplysninger bliver ordentligt beskyttet, og at databeskyttel-
             sesreglerne bliver håndhævet overfor tech-giganterne. Jeg følger derfor området med stor in-
             teresse.

             Med venlig hilsen
             Marie Bjerre
