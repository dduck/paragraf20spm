                                         Færøudvalget, Retsudvalget 2022-23 (2. samling)
                                                                                               Offentligt

Spørgsmål nr. S 672
§ 20-spørgsmål til skriftlig besvarelse

Til:         Justitsministeren
Dato:        31. maj 2023
Stillet af:  Sjúrður Skaale (JF)

Vil ministeren afsøge mulighederne for at tilpasse besøgstiderne for færøske
indsatte, således at disse kan modtage flere besøg end på nuværende
tidspunkt fra pårørende, som rejser fra Færøerne med dette formål?
(Spm. nr. S 672).

Begrundelse
Indsatte i fængselsinstitutioner har ret til besøg mindst en gang om ugen af
mindst en times varighed. Besøg i videre omfang kan tillades i visse tilfælde.
Det er de enkelte fængselsinstitutioner, som fastlægger besøgstider og
træffer afgørelse om besøgstilladelse. Denne besøgsordning tager ikke
hensyn til færøske indsatte og deres særlige omstændigheder. Pårørende til
færøske indsatte har ikke samme mulighed for ugentlige besøg, idet
transport fra Færøerne både er tidskrævende og dyrt. De må planlægge
enkelte rejser med omhu, da det indebærer omkostninger for flybilletter,
transport, ophold, fridage m.v. Det er en uproportional bekostning for en
enkelt times samvær med den indsatte pårørende. En besøgsordning, der
giver færøske indsatte ret til flere besøg i de tilfælde, hvor pårørende rejser
fra Færøerne til Danmark med dette formål, vil være mere hensigtsmæssig.
Konsekvensen af den nuværende ordning er, at færøske indsatte i realiteten
ikke har samme besøgsret som danske indsatte.

Svaret bedes sendt elektronisk til spørgeren på Sjurdur.Skaale@ft.dk,
joan.jakobsen@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                                 Side 1 | 1
