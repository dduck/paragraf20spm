Folketingets Lovsekretariat  Finansudvalget 2022-23 (2. samling)
Christiansborg                                                    Offentligt

                                 18. september
                                            2023

Svar på spørgsmål S 820 af 8. september 2023

Spørgsmål

Hvad mener ministeren med, at besparelserne i kommunerne skyldes »store udgif-
ter forbundet med det specialiserede sociale område«?

Svar

Det specialiserede socialområde er en afgørende del af velfærdssamfundet, hvor
kommunerne yder hjælp og støtte til mere end 180.000 børn, unge og voksne. Re-
geringen er derfor også opmærksom på, hvor vigtige gode tilbud på det specialise-
rede område er for rigtig mange mennesker og deres pårørende.

Regeringen har i fællesskab med kommunerne nedsat et ekspertudvalg på social-
området, som skal komme med anbefalinger til en fagligt og økonomisk bæredyg-
tig udvikling på socialområdet. På baggrund af ekspertudvalgets første anbefalin-
ger var Regeringen og KL med Aftale om kommunernes økonomi for 2024 af maj 2023
enige om at arbejde videre med en række konkrete initiativer, der skal bidrage til at
understøtte kommuners styringsmuligheder og sikre en fremadrettet bæredygtig
faglig og økonomisk udvikling.

Ekspertudvalgets første delrapport har fokus på udgiftsudviklingen på det det spe-
cialiserede socialområde. Det fremgår bl.a. af delrapporten, at de samlede udgifter
til socialområdet har været stigende fra 53,1 mia. kr. i 2018 til 57,8 mia. kr. i 2022.
Samtidig konstateres, at udgiftsvæksten er størst på botilbudsområdet, og at væk-
sten ikke overordnet kan forklares af en tilsvarende stigning i antallet af modta-
gere af botilbud i perioden fra 2018 til 2021.

Med afsæt i ekspertudvalgets første anbefalinger har regeringen med Aftale om
kommunernes økonomi for 2024 derfor også givet et ekstraordinært løft af kommu-
nernes anlægsinvesteringer på i alt 1,5 mia. kr. i perioden 2024-2026 til en udvi-
delse af den kommunale botilbudskapacitet på det specialiserede socialområde.
Det skal bidrage til at sikre en mere rimelig prissætning af botilbud og en tilgænge-
lighed af boliger på det specialiserede socialområde, som imødekommer udsatte
borgeres behov.

Med venlig hilsen

                                                    Finansministeriet · Christiansborg Slotsplads 1 · 1218 København K
                Side 2 af 2

Nicolai Wammen
Finansminister
