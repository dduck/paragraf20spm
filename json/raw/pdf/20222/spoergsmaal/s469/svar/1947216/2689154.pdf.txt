Folketingets Lovsekretariat  Klima-, Energi- og Forsyningsudvalget 2022-23 (2. samling)
Christiansborg                                                                                  Offentligt
1240 København K
                                                             Ministeren
                                                             Dato
                                                             12. april 2023
                                                             J nr. 2023 - 2174

Folketingsmedlem Signe Munk (SF) har d. 4. april 2023 stillet mig følgende spørgs-
mål S 469, som jeg hermed skal besvare.

Spørgsmål nr. S 469.:
Hvornår vil ministeren tage initiativ til krav om indregning af de såkaldte ILUC-vær-
dier i det nationale CO2-fortrængningskrav, der skal indføres senest i 2025, som
det fremgår af aftalen om grøn omstilling af vejtransporten fra den 4. december
2020?

Svar
Med aftale om grøn omstilling af vejtransporten er der fastsat et teknologineutralt
CO2e-fortrængningskrav, der regulerer forbruget af VE-brændstoffer i transportsek-
toren i Danmark. Kravet giver brændstofleverandørerne incitament til at anvende
bæredygtige brændstoffer med en høj vugge-til-grav reduktionseffekt.

Mulighederne for at indarbejde ILUC-effekter i national lovgivning inden for ram-
merne af EU-lovgivningen undersøges i øjeblikket. Det bemærkes, at der er stor
usikkerhed om ILUC-effekter, og der er ikke konsensus om CO2e-udledninger for
de enkelte typer af biobrændstoffer på tværs af forskellige studier.

Regeringen vil belyse effekterne af aftale om grøn omstilling af vejtransporten med
henblik på at gøre den mere effektiv i lyset af teknologiudviklingen. Det er min for-
ventning, at stillingtagen til indregning af ILUC-effekter i CO2e-fortrængningskravet
vil være en del af dette arbejde.

Med venlig hilsen                                                                      Klima-, Energi- og
Lars Aagaard                                                                           Forsyningsministeriet

                                                                                       Holmens Kanal 20
                                                                                       1060 København K

                                                                                       T: +45 3392 2800
                                                                                       E: kefm@kefm.dk

                                                                                       www.kefm.dk
                                                                                                      Side 1/1
