                                Det Udenrigspolitiske Nævn, Udenrigsudvalget 2022-23 (2. samling)
                                                                                                               Offentligt

Udenrigsministeriet

Folketinget                     Asiatisk Plads 2
                                DK-1448 København K
Bilag        Sag/ID Nr.  Enhed  Telefon +45 33 92 00 00
                                Telefax +45 32 54 05 33
             2023-48     ALO    E-mail: um@um.dk
                                http://www.um.dk

                                Dato

                                3. april 2023

             Svar på spørgsmål S 437 fra Karsten Hønge (SF) stillet den 27.
             marts 2023 til udenrigsministeren.

             Spørgsmål
             Hvilke af de områder, der udgjorde kernen i det i 2008 indgåede strategiske
             partnerskab med Kina, mener ministeren at et fornyet partnerskab med
             Kina skal baseres på, og, såfremt der måtte være andre og nye områder,
             hvilke områder ville det i så fald være?

             Svar
             Danmark indgik i 2008 et omfattende strategisk partnerskab med Kina.
             Under partnerskabet aftalte Danmark og Kina i 2017 et fireårigt
             arbejdsprogram vedrørende bilateralt myndighedssamarbejde.

             Siden slutningen af 2021 har Danmark og Kina arbejdet på et nyt
             arbejdsprogram. Der er således ikke tale om et nyt partnerskab, men et nyt
             arbejdsprogram under det eksisterende strategiske partnerskab.

             Fra dansk side ønsker vi at fokusere på områder af dansk interesse med
             potentiale til at bidrage til løsning af globale problemer, særligt inden for
             det grønne område samt bæredygtighed i overensstemmelse med FN’s
             målsætninger. Det gælder områder som klima, energi, miljø, bæredygtig
             produktion af fødevarer, grøn søfart og sundhed.

             Det er vigtigt, at samarbejdet også har værdi for dansk erhvervsliv.
             Samarbejdet er med til at gøre danske styrkepositioner synlige. Det kan
             gøre en forskel på et stort marked som det kinesiske.

             Jeg henviser i øvrigt til løbende drøftelser af sagen i Udenrigspolitisk
             Nævn.
            2

   Med venlig hilsen
Lars Løkke Rasmussen
