Folketingets Lovsekretariat  Klima-, Energi- og Forsyningsudvalget 2022-23 (2. samling)
Christiansborg                                                                                  Offentligt
1240 København K
                                                             Ministeren
                                                             Dato
                                                             25. september 2023
                                                             J nr. 2023-4359

Folketingsmedlem Morten Messerschmidt (DF) har d. 24. august 2023 stillet mig
følgende spørgsmål S 773, som jeg hermed skal besvare.

Spørgsmål nr. S 773:
”Hvad mener ministeren, vil være den maksimale tilladelige CO2-tilbagebetalingstid
for de vindmøller, der anvendes ved etablering af havvindmølleparker og ener-
giøer?”

Svar:
CO2-tilbagebetalingstiden for havvindmøller vil være forskellig fra producent til pro-
ducent og også forskellig inden for de forskellige mølletyper. Men jeg har med
glæde noteret mig, at flere og flere producenter arbejder med at nedbringe CO2-ud-
ledningerne i forbindelse med produktion af vindmøller.

Der findes ikke i Danmark krav til CO2-tilbagebetalingstiden for vindmøller. Men
med Tillægsaftale om udbudsrammer for 6 GW havvind og Energiø Bornholm af-
talte et bredt flertal i Folketinget, at der i de kommende udbud af havvind skal stilles
krav om, at der skal anvendes genanvendelige møllevinger, medmindre markeds-
analyse fra Energistyrelsen viser, at kravet vil forhindre opførsel af en eller flere af
de 6 GW inden udgangen af 2030. Er det tilfældet, vil kravet i stedet være at vin-
gerne genanvendes til andre formål på nedtagningstidspunktet.

Dertil kommer at grøn strøm og grønne brændsler i fremtiden formentlig vil være
blandt de primære input ifm. produktionen stål, hvorfor hurtigere og mere VE fra
havvind eller andre kilder i sig selv vil hjælpe med at dekarbonisere industrien.

Med venlig hilsen                                                                         Klima-, Energi- og
Lars Aagaard                                                                              Forsyningsministeriet

                                                                                          Holmens Kanal 20
                                                                                          1060 København K

                                                                                          T: +45 3392 2800
                                                                                          E: kefm@kefm.dk

                                                                                          www.kefm.dk
                                                                                                         Side 1/1
