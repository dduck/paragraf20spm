Folketingets Lovsekretariat                                                    Miljø- og Fødevareudvalget 2022-23 (2. samling)
Christiansborg                                                                                                                      Offentligt
1240 København K
                                                                                         J.nr. 2023 - 7658
                                                                                         Den 18. august 2023

Miljøministerens besvarelse af spørgsmål nr. S 754 stillet den 11. august 2023 af Signe Munk
(SF).

Spørgsmål nr. S 754
”Vil ministeren se på en ændring af råstofloven og andre relevante love,
sådan at der altid skal ske efterbehandling til natur eller/og rekreative formål,
eller vil ministeren alternativt gøre det muligt for regionale myndigheder at
stille krav om efterbehandling, når der gives udvindingstilladelser til råstoffer?”

Der henvises til Miljø- og Fødevareklagenævnets afgørelse af 12. juli 2023 i
sag 21/08590 om medhold i klage over Region Syddanmarks Råstofplan
2020, som kan findes på Miljø- og Fødevareklagenævnets hjemmeside.

Svar
Det er vigtigt, at vi passer godt på vores natur, og her er efterbehandling af råstofgrave på land et
centralt redskab til at sikre genopretning af naturen. I forbindelse med meddelelse af de enkelte
tilladelser til råstofindvinding skal regionerne i forvejen, jf. råstoflovens § 10, stk. 1, nr. 1, stille
vilkår til efterbehandling af arealet med henblik på at begrænse miljømæssige gener og forebygge
forurening af grundvandet og jorden. Danske Regioner oplyser, at efterbehandling af råstofgrave
til natur er det mest almindelige i dag, selvom regionerne ikke kan stille generelle krav til dette i
forbindelse med deres planlægning.

Af regeringsgrundlaget fremgår det, at regeringen vil tage initiativ til en råstofplan. Jeg vil i
forbindelse med dette arbejde også se på betingelserne for efterbehandling af råstofgrave.

Magnus Heunicke              /  Janne Birk Nielsen

Miljøministeriet • Frederiksholms Kanal 26 • 1220 København K
Tlf. 38 14 21 42 • CVR 12854358 • EAN 5798000862005 • mim@mim.dk • www.mim.dk
