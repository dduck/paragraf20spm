Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Lise Bertelsen (KF) har den 27. april 2023 stillet      1220 København K
spørgsmål nr. S 550, som hermed besvares.                                     Tlf. nr.: 33 92 50 00
                                                                              E-mail: uvm@uvm.dk
Spørgsmål nr. S 550:                                                          www.uvm.dk
Hvad er ministerens holdning til, at der på visse gymnasier er meget stor     CVR-nr.: 20453044
forskel på, hvad eleverne får i årskarakter og eksamenskarakter med eks-
tern censur, jf. artiklen »Tvivlsomme standpunkter« i Weekendavisen den       3. maj 2023
23. juni 2022, og er ministeren åben over for at undersøge, om diskrepan-     Sagsnr.: 23/08219
sen dækker over, at der systematisk bliver givet for høje årskarakterer på
bestemte gymnasier, f.eks. pga. taxametersystemet, eksternt pres eller an-
dre faktorer?

Svar:
Generelt mener jeg, at det er vigtigt at værne om, at eleverne på de tre-
årige gymnasiale uddannelser modtager både årskarakterer og prøvekarak-
terer. De to karakterer måler noget forskelligt, også selvom begge karak-
terer gives på baggrund af elevens faglige præstationer.

En afsluttende standpunktskarakter er en bedømmelse af elevens stand-
punkt i faget på det tidspunkt, hvor karakteren gives, men inddrager sam-
tidig lærerens helhedsvurdering af elevens opnåelse af de faglige mål i fa-
gets læreplan. En prøvekarakter er en bedømmelse af en konkret præsta-
tion i den del af stoffet, som eksamensspørgsmålet omhandler. Prøveka-
rakteren er dermed et udtryk for elevens faglige niveau i en her-og-nu præ-
station. Det er derfor naturligt, at de to karakterer ikke altid følges ad.

Styrelsen for Undervisning og Kvalitet fører tilsyn med den faglige kvalitet
i gymnasiet og er meget opmærksom på udfordringer i forhold til karak-
terdiskrepans, som kan indikere for høje afsluttende standpunktskarakte-
rer, hvis disse afviger væsentligt fra prøvekaraktererne, og der gennemfø-
res løbende forskellige tilsynsaktiviteter, der har fokus på netop denne ud-
fordring.

Hvert år screenes alle gymnasiale uddannelser bl.a. i forhold til deres ek-
samensresultater. I de tilfælde, hvor institutioner pga. deres eksamensre-
sultater kommer i et skærpet tilsynsforløb, undersøger styrelsen, om der
er stor forskel på prøvekarakterer og årskarakterer. Styrelsen drøfter dette
med tilsynsskolerne og deres lærere og sætter derved gang i en proces,
hvor skolen forholder sig aktivt og systematisk til karaktergivning og be-
dømmelse.
Styrelsen har et igangværende tilsyn med sproglig skriftlig korrekthed i
dansk. I tilsynet er der udtaget gymnasier, der har udfordringer med ka-
rakterdiskrepans i skriftlig dansk. Tilsynet er blevet igangsat på baggrund
af indmeldinger fra de skriftlige censorer om det dalende niveau i elevernes
skriftlige sproglige korrekthed i dansk på nogle institutioner.
I artiklen fra Weekendavisen omtales styrelsens tilsyn med karakterdiskre-
pans, som stod anført på tilsynsplanen for 2022. Tilsynet måtte udskydes,
idet mange prøver blev aflyst under Corona, hvor en del afsluttende stand-
punktskarakterer blev ophøjet til prøvekarakterer. Det var dermed kun ka-
raktererne i skriftlig dansk, der var udtryk for en karakter opnået i en nor-
mal prøvesituation, da denne prøve blev gennemført alle år. Det er dog
ikke dansk, men de naturvidenskabelige fag – som også fremhæves i artik-
len – der generelt set har de største udfordringer med karakterdiskrepans.
Derfor er tilsynet udsat til 2025, hvor der har været nogle år med normal
prøveafvikling, så tilsynet kan basere sig på mere retvisende data. Tilsynet
er desuden planlagt til at skulle have fokus på fagene biologi A, kemi A og
fysik A.

                                Med venlig hilsen

                                 Mattias Tesfaye

                                                                                                                    2
