                             Klima-, Energi- og Forsyningsudvalget 2022-23 (2. samling)
                                                                                                Offentligt

Folketingets Lovsekretariat                                                        Ministeren
Christiansborg
1240 København K                                                                   Dato
                                                                                   20. juli 2023
                                                                                   J nr. 2023 - 3869

Folketingsmedlem Morten Messerschmidt (DF) har d. 12. juli 2023 stillet mig føl-
gende spørgsmål S 739, som jeg hermed skal besvare:

Spørgsmål
Vil ministeren i forlængelse af sit svar på KEF alm. del – spørgsmål 291 be-
kræfte, at ministeren anerkender og er fuldt bevidst om, at ikke alle virksomhe-
der og leverandører af undersøisk højspændingskabelinfrastruktur vil være un-
derlagt investeringsscreeningsmekanismen, der følger af lov om investerings-
screening?

Svar
Jeg kan bekræfte, at ikke alle virksomheder og leverandører af undersøisk høj-
spændingskabelinfrastruktur nødvendigvis vil være underlagt investeringsscree-
ningsmekanismen. Det vil, som det fremgår af bl.a. tidligere svar af KEF alm. del
spm. 250, bero på en konkret vurdering, der afhænger af en række betingelser i
loven, herunder virksomhedens geografiske placering. Den konkrete vurdering
foretages i samarbejde med Erhvervsstyrelsen, som administrerer screenings-
mekanismen under investeringsscreeningsloven.

Med venlig hilsen

Lars Aagaard

                                                                                   Klima-, Energi- og
                                                                                   Forsyningsministeriet

                                                                                   Holmens Kanal 20
                                                                                   1060 København K

                                                                                   T: +45 3392 2800
                                                                                   E: kefm@kefm.dk

                                                                                   www.kefm.dk

                             Side 1/1
