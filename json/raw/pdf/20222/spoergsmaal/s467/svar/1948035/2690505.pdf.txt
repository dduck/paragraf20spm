                                                                                         Indenrigsudvalget 2022-23 (2. samling)

                                                                                         Slotsholmsgade 10-12  Offentligt
                                                                                         DK-1216 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

Folketingets Lovsekretariat                                                              Dato: 14-04-2023
                                                                                         Enhed: FVJUR
                                                                                         Sagsbeh.: CVC
                                                                                         Sagsnr.: 2023-1111

Medlem af Folketinget Morten Messerschmidt (DF) har den 3. april 2023 stillet føl-
gende spørgsmål nr. S 467 til indenrigs- og sundhedsministeren, som hermed besva-
res.

Spørgsmål S 467:
”Hvad er ministerens holdning til niveauet af aftrædelsesgodtgørelser, der udbetales
kommunalt, og som på det seneste har været fremme i medierne, jf. f.eks. artiklen
»Kommunaldirektør fyret: Får 3,5 millioner kroner med sig«, og vil ministeren tage
initiativ til, at der lægges et loft over, hvad der kommunalt kan udbetales i aftrædel-
sesgodtgørelse for skatteborgernes penge, eksempelvis et loft på maksimalt en årsløn
optjent over en årrække på 10 år?”

Begrundelse
Der henvises til artiklen »Kommunaldirektør fyret: Får 3,5 millioner kroner med sig«
bragt den 31. marts 2023 på B.T.’s hjemmeside.

Svar:
Jeg kan generelt oplyse, at bestemmelser om løn- og øvrige ansættelsesforhold for
personale i kommunal tjeneste skal godkendes af Kommunernes Lønningsnævn. Det
fremgår af § 67 i lov om kommunernes styrelse. Kommunernes Lønningsnævn god-
kender som led heri forhandlingsresultater vedrørende indgåelse af overenskomster
og aftaler og generelle bestemmelser om løn- og ansættelsesvilkår, forinden disse
kan træde i kraft, jf. § 4, stk. 1, i bekendtgørelse nr. 648 af 17. maj 2022 om Kommu-
nernes Lønningsnævn.

For personale i kommunal tjeneste vil der ikke kunne fastsættes løn- og ansættelses-
vilkår, der ikke har hjemmel i de ovennævnte bestemmelser mv., som er godkendt af
Lønningsnævnet. Lønningsnævnet kan dog give en kommune samtykke til særligt be-
grundede undtagelser herfra, jf. § 4, stk. 2, i bekendtgørelse nr. 648 af 17. maj 2022
om Kommunernes Lønningsnævn.

Det er således et af ministeren uafhængigt nævn, der godkender de overenskomst-
fastsatte og øvrige fastsatte løn- og ansættelsesvilkår for kommunalt ansatte.

Jeg kan endvidere oplyse, at vilkårene for ansættelse af kommunaldirektører, der er
ansat på kontraktvilkår, er fastsat i rammeaftale om kontraktansættelse af chefer,
der er indgået mellem KL, Djøf, Forbundet Arkitekter og Designere, HK Kommunal, In-
geniørforeningen (IDA) og Lærernes Centralorganisation. Rammeaftalen er senest
fornyet pr. 1. april 2021 som rammeaftale 30.02,0.21.
Jeg kan af principielle grunde ikke kommentere på de overenskomstmæssige vilkår,
der er aftalt mellem de forhandlingsberettigede parter, eller på konkrete sager.

                                          Med venlig hilsen
                                            Sophie Løhde

                                                                                                                                              Side 2
