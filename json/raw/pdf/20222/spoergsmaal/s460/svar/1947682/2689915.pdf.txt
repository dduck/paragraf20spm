Folketingets Lovsekretariat                                                         Miljø- og Fødevareudvalget 2022-23 (2. samling)
Christiansborg                                                                                                                           Offentligt
1240 København K
                                                                                              Den 13. april 2023

Hermed sendes besvarelse af spørgsmål nr. S 460, som medlem af Folketinget Carl Valentin (SF)
har stillet til ministeren for fødevarer, landbrug og fiskeri den 31. marts 2023.

Spørgsmål nr. S 460 fra medlem af Folketinget Carl Valentin (SF)
”Vil ministeren gøre det til et lovkrav, at smågrise bedøves inden kastration?”

Svar
Det var en målsætning i Handlingsplan for bedre dyrevelfærd for svin fra 2014, at kastration uden
bedøvelse skulle ophøre senest i 2018. Derfor blev bedøvelse indarbejdet som et krav i branchens
egen branchestandard DANISH produktstandard.

En opgørelse i februar 2022 over udleveret medicin viste imidlertid, at mængden af udleveret lo-
kalbedøvelse umiddelbart ikke kunne dække antallet af kastrerede grise. Erhvervet har derfor styr-
ket indsatsen for, at branchekravet bliver efterlevet.

Som jeg også tidligere har tilkendegivet, er jeg åben for at lovgive om bedøvelse forud for kastra-
tion, hvis vi ikke kan konstatere en hurtig forbedring.

Emnet kan indgå i det igangsatte arbejde om mulige indsatser, der kan styrke velfærden for dyr i
Danmark, som både interesseorganisationer og Folketingets partier er inddraget i.

Jacob Jensen

                             /
                                               Peter Hallenberg

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
