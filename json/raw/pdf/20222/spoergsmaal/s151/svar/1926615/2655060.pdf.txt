                                                                              Erhvervsudvalget 2022-23 (2. samling)
                                                                                                                     Offentligt

Folketingets Lovsekretariat                                                   ERHVERVSMINISTEREN

                                                                              1. februar 2023

Besvarelse af spørgsmål 151 stillet af Helle Bonnesen (KF) den 24. ja-        ERHVERVSMINISTERIET
nuar 2023.
                                                                              Slotsholmsgade 10-12
Spørgsmål nr. 151:                                                            1216 København K
Vil ministeren sikre, at Rossotrudnichestvo fremover ikke kan drive en ak-
tiv organisation i Danmark?                                                   Tlf.  33 92 33 50

Svar:                                                                         Fax. 33 12 37 78
Siden invasionen af Ukraine har EU indført nogle af de hårdeste sanktioner
mod Rusland. Det er vigtigt for regeringen, at sanktionerne implementeres     CVR-nr. 10092485
effektivt og ikke omgås i Danmark.
                                                                              EAN nr. 5798000026001
I forhold til den konkrete sag, hvor der er foretaget en myndighedsunder-
søgelse, har jeg indhentet et bidrag fra Erhvervsstyrelsen, som er ansvarlig  em@em.dk
for den relevante del af EU’s sanktioner:
                                                                              www.em.dk
”Erhvervsstyrelsen åbnede på baggrund af en henvendelse fra Jyllands-Po-
sten den 13. januar 2023 en undersøgelse af Rossotrudnichestvos forbin-
delser til to danske foreninger, som opererer fra Russisk Center for Viden-
skab og Kultur (også kendt som Ruslands Hus/Det Russiske Hus) i Vester
Voldgade.

Erhvervsstyrelsen har den 24. januar 2023 politianmeldt to foreninger, idet
det er Erhvervsstyrelsens vurdering, at de to konkrete foreninger har over-
trådt forbuddet mod at stille pengemidler eller økonomiske ressourcer til
rådighed for Rossotrudnichestvo, som er på EU’s sanktionsliste.

Herudover har Erhvervsstyrelsen fået bekræftet, at danske finansieringsin-
stitutter har indefrosset foreningernes pengemidler.”

Jeg noterer med tilfredshed, at der er handlet resolut fra myndighedernes
side, da de blev bekendt med sagen.

Med venlig hilsen
Morten Bødskov
