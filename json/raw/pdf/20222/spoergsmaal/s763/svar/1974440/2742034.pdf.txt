                                                                           Kulturudvalget 2022-23 (2. samling)
                                                                                                              Offentligt

                                                                                              Kulturministeren

Folketingets Lovsekretariat                                                                   Kulturministeriet
Christiansborg                                                                                Nybrogade 2
1240 København K                                                                              1203 København K

                                                                                              Tlf  : 33 92 33 70

                                                                                              E-mail : kum@kum.dk

                                                                                                     Web : www.kum.dk

                                                                           28. august 2023

Folketingsmedlem Søren Espersen (DD) har 18. august 2023 stillet mig følgende spørgs-
mål nr. 763, som jeg hermed besvarer.

Spørgsmål:

Hvad er ministerens holdning til, at det statsligt ejede TV2 støtter Copenhagen Pride
Parade 2023 økonomisk?

Svar:

Jeg har indhentet bidrag fra TV 2 med henblik på at besvare spørgsmålet. TV 2 oplyser
følgende:

”TV 2-medarbejdere har deltaget i Copenhagen Pride-paraden 2023, og TV 2 har bidra-
get hertil i form af betaling til Copenhagen Pride for plads til en vogn i paraden og dertil
betaling for leje af vogn med diverse udstyr hos PrideUp ApS formidlet via Copenhagen
Pride.

Copenhagen Pride har stillet som krav for TV 2-medarbejderes deltagelse med en vogn i
paraden, at TV 2 indgik en formaliseret partnerskabsaftale.

Deltagelsen i paraden er et medarbejderdrevet initiativ, som TV 2 bakker op om som en
fejring af tolerance og inklusion.

TV 2 lytter selvfølgelig til de opfattelser, der er af vores deltagelse.”

Først og fremmest vil jeg fremhæve, at det er TV 2s bestyrelse, der forestår den over-
ordnede ledelse af TV 2 og påser, at der er en forsvarlig organisation af selskabets virk-
somhed, jf. selskabets vedtægter.

Det er min forventning, at TV 2 værner om sin redaktionelle uafhængighed, herunder
sikrer at TV2 dækker forhold omkring eksempelvis Copenhagen Pride kritisk og upar-
tisk.

Derudover synes jeg, at det er sympatisk, at TV2 lægger vægt på at være en mangfoldig
arbejdsplads.

Med venlig hilsen

Jakob Engel-Schmidt

                                                                                              Dok. nr. 119862
