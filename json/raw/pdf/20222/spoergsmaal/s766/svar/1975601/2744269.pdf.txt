                                                                                          Indenrigsudvalget 2022-23 (2. samling)

                                                                                          Slotsholmsgade 10-12  Offentligt
                                                                                          DK-1216 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 31-08-2023
                                                                                          Enhed: Finansiering
                                                                                          Sagsbeh.: MFF
                                                                                          Sagsnr.: 2023-2102

Medlem af Folketinget Lotte Rod (RV) har den 23. august 2023 stillet følgende spørgs-
mål nr. S 766 til indenrigs- og sundhedsministeren, som hermed besvares.

Spørgsmål S 766:
”Hvad er ministerens holdning til, at regeringens økonomiske aftale med kommu-
nerne er så stram, at man reelt set tvinger kommuner som Syddjurs til at spare di-
rekte på skolerne?

Begrundelse
Der henvises til Michael Stegger Jensens (S) udsagn i »Mettes borgmestre skriger på
hjælp - vi skærer i marven« på EB.dk af 18. august 2023”

Svar:
Før sommerferien indgik regeringen en aftale med KL om kommunernes økonomi for
2024. Vi har her aftalt at løfte den kommunale serviceramme med 2,4 mia. kr. til bl.a.
at dække den demografiske udvikling med flere ældre og børn. Samtidig var aftalen
økonomisk ansvarlig og under hensyntagen til den høje inflation.

Jeg er meget bevidst om, at kommunerne står i en svær budgetproces, og at de gerne
havde set, at der var fulgt endnu flere penge med i økonomiaftalen.

Jeg vil i denne forbindelse gerne henvise til, at regeringen med finanslovsforslaget for
2024 har valgt at afsætte ekstra 650 mio. kr. årligt i 2024-2027 til kommunerne. Det
vil være en håndsrækning til at få økonomien til at hænge bedre sammen i landets
kommuner.

                                          Med venlig hilsen

                                            Sophie Løhde
