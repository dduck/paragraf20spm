Folketingets Lovsekretariat  Klima-, Energi- og Forsyningsudvalget 2022-23 (2. samling)
Christiansborg                                                                                  Offentligt
1240 København K
                                                             Ministeren
                                                             Dato
                                                             19. september 2023
                                                             J nr. 2022 - 3524

Folketingsmedlem Morten Messerschmidt (DF) har d. 12. september 2023 stillet
mig følgende spørgsmål S 827, som jeg hermed skal besvare.

Spørgsmål nr. S 827:
Hvordan agter ministeren at sikre retfærdighed for de 34.500 berettigede hus-
stande, der blev fejlagtigt udelukket fra varmechecken?
(Spm. nr. S 827).

Svar
Indledningsvis vil jeg understrege, at jeg har stor forståelse for, at mange borgere
har haft svært ved at få økonomien til at hænge sammen, og at de seneste års høje
energipriser har været en udfordring for mange.

Jeg vil klargøre, at jeg med de nævnte 34.500 husstande forstår dette tal som de
ansøgere, der pr. 10. maj 2023 havde indsendt en ansøgning til Energistyrelsen i
varmecheckens supplerende ansøgningsrunde. Jeg kan hertil oplyse, at Energisty-
relsen har modtaget 34.553 ansøgninger, men at det langt fra er alle ansøgere,
som er berettiget til at modtage en varmecheck.

Energistyrelsen har således også modtaget dobbeltansøgninger fra samme hus-
stand, ansøgninger fra husstande, som allerede har modtaget en varmecheck i den
automatiske udbetaling, og ansøgninger fra husstande som af andre årsager end
datafejl eller mangler i data ikke er berettiget til at modtage en varmecheck.

Disse husstande opfylder ikke lovens kriterier for at modtage en varmecheck som       Klima-, Energi- og
følge af f.eks. en for høj husstandsindkomst, eller fordi husstandens varmekilde      Forsyningsministeriet
ikke opfylder betingelserne fastsat i Lov om varmecheck. Det er dermed Energisty-
relsen vurdering, at det er langt fra alle ansøgere, som har benyttet sig af ansøg-   Stormgade 2-6
ningsrunden, der reelt er berettiget til at modtage en varmecheck, hvorfor det er     1470 København K
helt korrekt, at de ikke har modtaget en varmecheck i forbindelse med den automa-
tiske udbetaling.                                                                     T: +45 3392 2800
                                                                                      E:

                                                                                      www.kefm.dk
                                                                                                     Side 1/2
Energistyrelsen er fortsat i gang med at behandle de ansøgninger om varmecheck,
som de har modtaget i den supplerende ansøgningsrunde, hvortil den næste udbe-
taling af varmecheck vil finde sted ultimo september til de husstande, der modtager
et tilsagn om en varmecheck. Senere på året vil den afsluttende udbetaling af var-
mecheck finde sted for de resterende husstande, som modtager tilsagn.
Energistyrelsen vurderer alle ansøgningerne ift., om husstanden er berettiget til en
varmecheck efter lovens kriterier. Er husstanden berettiget, vil den pågældende
borger modtage et tilsagn i Digital Post om, at varmechecken udbetales. Er hus-
standen ikke berettiget, vil borgeren modtage et afslag.
Jeg vil i den forbindelse understrege, at det vil være op til Energistyrelsen at vur-
dere alle ansøgninger fra den supplerende ansøgningsrunde efter lovens kriterier,
hvorfor det ikke på forhånd er muligt at afgøre, om en husstand er berettiget eller
ej. Dermed sikres en retfærdig behandling, hvor alle ansøgere behandles lige ift.
den lovgivning, som det tidligere Folketing vedtog.
Der henvises i øvrigt til svar på spørgsmål S 829.
Med venlig hilsen
Lars Aagaard

                                                                                                                                                                Side 2/2
