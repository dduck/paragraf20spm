                             Klima-, Energi- og Forsyningsudvalget 2022-23 (2. samling)
                                                                                                Offentligt

Folketingets Lovsekretariat                                                              Ministeren
Christiansborg
1240 København K                                                                         Dato
                                                                                         10. juli 2023
                                                                                         J nr. 2023 - 3699

Folketingsmedlem Morten Messerschmidt (DF) har d. 4. juli 2023 stillet mig føl-
gende spørgsmål S 727, som jeg hermed skal besvare:

Spørgsmål
”Hvad er ministerens holdning til forslaget om at fusionere alle netselskaberne
ind i Energinet for at skabe et statsejet eltransmissionsnet og ensartede priser
for elfor-brugere over hele landet, og er dette en løsning, ministeren overvejer,
for at tackle de aktuelle udfordringer i energisektoren?”

Svar
Det kræver stærkt specialiserede kompetencer at drive elnet og det er efter min
overbevisning en fordel, hvis dem som ejer og driver distributionsnettet har vi-
den om lokale forhold. Dette er i øvrigt i tråd med udtalelsen fra et flertalt i folke-
tinget, bestående af Venstre, Radikale Venstre, Dansk Folkeparti, Socialistisk
Folkeparti, Enhedslisten, Det Konservative Folkeparti, Nye Borgerlige, Liberal
Alliance, Alternativet og Orla Østerby (UFG), der i december 2021 bemærkede
at ”det skal være muligt at eje og drive netselskaber med få netkunder, da disse
skaber værdi lokalt”, i betænkningen til L 53.

For så vidt angår ensartede tariffer i hele landet er det et princip i dansk og eu-
ropæisk lovgivning, at kundernes tariffer skal afspejle den omkostning, som kun-
den giver anledning til ved at bruge og have rådighed over nettet. Her bidrager
lokalt eller regionalt forankrede netvirksomheder til, at der er sammenhæng mel-
lem investeringerne i de enkelte netområder og forbrugernes omkostninger.

Med venlig hilsen

Lars Aagaard

                                                                                         Klima-, Energi- og
                                                                                         Forsyningsministeriet

                                                                                         Holmens Kanal 20
                                                                                         1060 København K

                                                                                         T: +45 3392 2800
                                                                                         E: kefm@kefm.dk

                                                                                         www.kefm.dk

                             Side 1/1
