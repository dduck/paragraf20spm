Folketingets Socialudvalg                Socialudvalget 2022-23 (2. samling)
                                      Socialudvalget 2022-23 (2. samOlifnfegn) tligt
                           SOU Alm.del - endeligt svar på spørgsmål 51

                                                                           Offentligt

                           Holmens Kanal 22
                           1060 København K
                           Telefon 33 92 93 00
                           post@sm.dk
                           www.sm.dk

Sagsnr.     Folketingets Socialudvalg har d. 26. januar 2023 stillet følgende spørgsmål nr.
2023 - 985  51 (alm. del) til social- og boligministeren, som hermed besvares. Spørgsmålet
            er stillet efter ønske fra Karina Adsbøl (DD).
Doknr.
663520      Spørgsmål nr. 51:
            ”Vil ministeren redegøre for hvilke forhold, Ankestyrelsen undersøger på
Dato        adoptionsområdet, herunder hvilke lande der indgår i undersøgelsen samt
06-02-2023  begrunde årsagen til afgrænsningen, der henvises til i artiklen ”Efter dansk
            pres: Kommission gransker adoptioner i Sydkorea.” bragt på dr.dk den 24.
            januar 2023?”

            Svar:
            Til brug for besvarelse af spørgsmålet har jeg indhentet en redegørelse fra
            Ankestyrelsen, som er vedlagt denne besvarelse.

            Det fremgår af redegørelsen, at Ankestyrelsen undersøger
            adoptionsformidlingen fra Sydkorea i 1970’erne og 80’erne, hvor de fleste
            adoptioner fandt sted. Ud over denne historiske afdækning rummer
            undersøgelsen også en belysning af DIA’s nutidige formidling fra Sydkorea og
            et arbejde med at understøtte adopteredes ret til indsigt i egne oplysninger.
            Ankestyrelsen forventer som et led i undersøgelsen at rejse til Sydkorea i 1.
            halvår af 2023.

            Som det fremgår af redegørelsen, vil Ankestyrelsen løbende være opmærksom
            på, om nye oplysninger tilsiger en ændring af undersøgelsens indhold,
            herunder den tidsmæssige afgrænsning.

            Endvidere redegør Ankestyrelsen kort for de tidligere undersøgelser af den
            danske adoptionsformidling fra Colombia, Bangladesh, Indonesien og Sri
            Lanka til Danmark i 1970’erne og 80’erne.

            Med venlig hilsen
            Pernille Rosenkrantz-Theil
            Social- og boligminister

            Bilag:

                  Bilag 1 - Redegørelse fra Ankestyrelsen

                  Bilag 2 - Artikel fra DR: Efter dansk pres: Kommission gransker
                      adoptioner i Sydkorea

                                                                                                                                              1
