                                                   Uddannelses- og Forskningsudvalget 2022-23 (2. samling)
                                                                                                                     Offentligt

Spørgsmål nr. S 779
§ 20-spørgsmål til skriftlig besvarelse

Til:         Uddannelses- og forskningsministeren
Dato:        28. august 2023
Stillet af:  Morten Messerschmidt (DF)

Når det er en kendt sag, at Kina spionerer i Vesten - både mod vores
virksomheder og på vores universiteter, og man nu i Tyskland bl.a. på
Friedrich-Alexander-Universität Erlangen-Nürnberg har taget konsekvensen
og suspenderet optagelsen af statsfinansierede kinesiske
universitetsstuderende til dels på baggrund af bekymring om spionage, er
ministeren så enig i, at vi bør gøre noget tilsvarende på danske universiteter,
og at der er grund til bekymring over, at ”China Scholarship Council”, der er
underlagt det kinesiske undervisningsministerium, kun uddeler stipendier til
kinesiske studerende, der afgiver et troskabsløfte om at fastholde en løbende
relation til den kinesiske ambassade, at være loyale over for den kinesiske
stat og at vende tilbage til Kina efter afsluttede studier, og er ministeren enig
i, at ovenstående strider mod princippet om akademisk frihed?
(Spm. nr. S 779).

Begrundelse
Der henvises til artiklen ”German university suspends acceptance of Chinese
state-funded researchers over espionage concerns” (”Tysk universitet
suspenderer optagelsen af statsfinansierede kinesiske forskere på grund af
spionagebekymring”) på wionews.com den 26. august 2023.

Svaret bedes sendt elektronisk til spørgeren på
Morten.Messerschmidt@ft.dk, christian.bulow@ft.dk og til Lovsekretariatet på
lov@ft.dk.

På Folketingets formands vegne
Lovsekretariatet

                                                                                   Side 1 | 1
