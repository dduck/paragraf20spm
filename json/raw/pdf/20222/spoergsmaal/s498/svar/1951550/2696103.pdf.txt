Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                    Ministeren
Christiansborg
                                                                               Frederiksholms Kanal 21
Medlem af Folketinget Lotte Rod (RV) har den 17. april 2023 stillet            1220 København K
spørgsmål nr. S 498, som hermed besvares.                                      Tlf. nr.: 33 92 50 00
                                                                               E-mail: uvm@uvm.dk
Spørgsmål nr. S 498:                                                           www.uvm.dk
Hvad vil regeringen gøre for, at flere arbejderbørn kan komme på efter-        CVR-nr.: 20453044
skole?
                                                                               25. april 2023
Svar:                                                                          Sagsnr.: 23/07239
Regeringen er optaget af, at efterskoler skal være for alle og bidrage til at
bryde med den sociale arv. Det handler ikke alene om økonomiske for-
udsætninger, men også om at brede ideen om efterskole ud til dem, hvor
det ikke er en del af kulturen at gå på efterskole.

På almene efterskolers 10. klassetrin i 2021/22 var andelen af elever,
hvor forældrenes højest fuldførte uddannelse var grundskolen 3 pct.,
mens 72 pct. af eleverne havde forældre, hvor den højest fuldførte ud-
dannelse var en videregående uddannelse. Det er således en meget rele-
vant problematik, der spørges til.

Jeg har ikke en færdig løsning på, hvordan vi kommer den skæve elevfor-
deling til livs og får et mere balanceret elevgrundlag. Flere efterskoler har
dog gode erfaringer ved at appellere til en bredere elevgruppe. Jeg vil
også gerne opfordre til, at flere efterskoler opsøger partnerskab med frie
fagskoler i kombinerede skoler og på den måde trække på det bedste fra
begge skoleformer.

Regeringen agter at arbejde videre med løsninger på, hvordan flere børn
og unge reelt får adgang til efterskoler uanset deres sociale baggrund.

                                Med venlig hilsen

                                 Mattias Tesfaye
