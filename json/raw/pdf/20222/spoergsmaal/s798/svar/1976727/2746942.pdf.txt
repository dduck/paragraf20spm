                             Udvalget for Digitalisering og It 2022-23 (2. samling)
                                                                                      Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00
                             digmin@digmin.dk

Sagsnr.      Svar på spørgsmål stillet af Marlene Harpsøe (DD) den 31. august 2023.
2023 - 3062
             Spørgsmål nr. S 798
Doknr.       ”Hvad er ministerens holdning til, at Folketingets TV ikke har undertekster, hvilket gør det
35464        sværere for mennesker med hørenedsættelse at følge med i Folketingets møder?”

Dato         Svar:
07-09-2023   Som minister er jeg optaget af, at alle borgere har lige adgang til den offentlige demokratiske
             debat. Og jeg mener, at undertekster på Folketingets TV kan understøtte dette hensyn. Så jeg
             vil opfordre Marlene Harpsøe til at rette henvendelse direkte til Folketinget og forhøre sig om
             mulighederne.

             I webtilgængelighedsloven, som administreres på mit ressort, er der en række krav til indhol-
             det på websteder. Blandt andet, at livemedier, som streames online og efterfølgende kan til-
             gås online i et mediearkiv, skal gøres tilgængelige inden 14 arbejdsdage, herunder tekstes. De
             krav gælder selvfølgelig også for udsendelser på ft.dk som streames online. Jeg kan læse mig
             til, at Folketinget arbejder på en automatisk tekstning af videoerne fra de åbne samråd og hø-
             ringer, som efterfølgende ligger online i mediearkivet. Det arbejde bakker jeg naturligvis op
             om.

             For en status på det konkrete arbejde med tekstning af online videoer, vil jeg opfordre spør-
             geren til at rette henvendelse direkte til Folketinget.

             På samme tid mener jeg også, at det er positivt, at Folketingstidende udarbejder referater af
             alt, der bliver sagt i Folketingsalen, så flere kan få adgang til indholdet. Talerne er gengivet så
             tæt på det talte ord som muligt, så man har mulighed for at læse og følge med i Folketingets
             møder, hvis man fx har en hørenedsættelse.

             Med venlig hilsen
             Marie Bjerre
