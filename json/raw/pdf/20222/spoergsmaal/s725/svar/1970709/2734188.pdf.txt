                             Klima-, Energi- og Forsyningsudvalget 2022-23 (2. samling)
                                                                                                Offentligt

Folketingets Lovsekretariat                                                           Ministeren
Christiansborg
1240 København K                                                                      Dato
                                                                                      10. juli 2023
                                                                                      J nr. 2023 - 3699

Folketingsmedlem Morten Messerschmidt (DF) har d. 4. juli 2023 stillet mig føl-
gende spørgsmål S 725, som jeg hermed skal besvare:

Spørgsmål
”Hvad vil ministeren gøre for at sikre, at Forsyningstilsynet effektivt arbejder for
at sikre forbrugernes interesser og modvirke eksorbitante prisstigninger i
energisektoren?”

Svar
Forsyningstilsynet er en uafhængig myndighed på el, gas-, fjernvarme- og af-
faldsområdet, og det er vigtigt at tilsynets autonomi respekteres.

Vi har et godt samarbejde med Forsyningstilsynet, og vi er opmærksomme på,
at forsyningssektoren i disse år gennemgår store forandringer med elektrifice-
ring, sektorkobling og digitalisering. Det skaber nogen gange nye vilkår for både
forbrugere, virksomheder og myndigheder. Vi er således også løbende i dialog
med Forsyningstilsynet om reguleringen og deres rammevilkår

Jeg modtog desuden i foråret evalueringen af Forsyningstilsynet, der blev be-
sluttet med oprettelsen af tilsynet, som et led i aftalen ”Et stærkt Forsyningstil-
syn”. Med evalueringen af Forsyningstilsynet har vi et grundlag for at vurdere,
om der er behov for justering af tilsynets rammer. Jeg har nedsat en arbejds-
gruppe, der skal kigge på evalueringens resultater og anbefalinger. På den bag-
grund vil regeringen tage stilling til mulige yderligere tiltag.

Med venlig hilsen

Lars Aagaard

                                                                                      Klima-, Energi- og
                                                                                      Forsyningsministeriet

                                                                                      Holmens Kanal 20
                                                                                      1060 København K

                                                                                      T: +45 3392 2800
                                                                                      E: kefm@kefm.dk

                                                                                      www.kefm.dk

                             Side 1/1
