                             Beskæftigelsesudvalget 2022-23 (2. samling)
                                                                             Offentligt

Folketingets Lovsekretariat                                                                 Beskæftigelsesministeriet
lov@ft.dk                                                                                   Holmens Kanal 20
                                                                                            1060 København K
Morten Messerschmidt
Morten.Messerschmidt@ft.dk                                                                  T +45 72 20 50 00
                                                                                            E bm@bm.dk
                                                                                            www.bm.dk

                                                                                            CVR 10172748
                                                                                            11. september 2023

                                                                                            J.nr. 2023 - 5945

Folketingsmedlem Morten Messerschmidt (DF) har den 1. september 2023 stillet
følgende spørgsmål nr. S 800, som hermed besvares.

Spørgsmål nr. S 800:
”Det kan jo jo ikke udelukkes, at regeringen stadig går efter afskaffelse af senior-
job, og hvornår vil en afskaffelse i givet fald, efter ministerens vurdering, tidligst
kunne effektueres?”

Svar:
Seniorjob er en ordning for dem, der mister dagpengeretten inden for fem år før ef-
terlønsalderen, og som er berettiget til efterløn. Ordningen giver ledige ret til an-
sættelse i bopælskommunen på overenskomstmæssige vilkår.

Regeringen er optaget af, at det skal være attraktivt for seniorer at bidrage aktivt på
arbejdsmarkedet. Med regeringsgrundlaget fremlagde regeringen et samlet oplæg
til en tilbagetrækningsreform. I regeringsgrundlaget lagde vi endvidere op til at
etablere en permanent trepartsinstitution og med kronikken i Politiken den 29. april
2023 har vi foreslået, at vilkår for seniorer på arbejdsmarkedet samt mulighederne
for tilbagetrækning før pensionsalderen er emner, der kan drøftes.

Tilbagetrækningsområdet har været genstand for stor politisk debat de seneste år,
og vi er i regeringen positivt indstillet i forhold til at drøfte forslag, der kan øge se-
niorers beskæftigelse og skabe ro om danskernes muligheder for tilbagetrækning.

Den permanente trepartsinstitution er en ny konstruktion. Vi er i regeringen nu i
gang med at se ned i, hvordan vi kan gøre det bedst muligt. Det er derfor endnu for
tidligt for mig at sige noget om de konkrete løsninger.

Venlig hilsen

Ane Halsboe-Jørgensen
Beskæftigelsesminister
