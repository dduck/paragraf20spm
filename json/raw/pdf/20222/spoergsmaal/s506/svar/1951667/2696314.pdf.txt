                                                                                             Sundhedsudvalget 2022-23 (2. samling)

                                                                                             Slotsholmsgade 10-12  Offentligt
                                                                                             DK-1216 København K

                                                                                             T +45 7226 9000
                                                                                             F +45 7226 9001
                                                                                             M sum@sum.dk
                                                                                             W sum.dk

Folketingets Lovsekretariat                                                                  Dato: 26-04-2023
                                                                                             Enhed: SPOLD
                                                                                             Sagsbeh.: DEPTLAN
                                                                                             Sagsnr.: 2305413
                                                                                             Dok. nr.: 2659257

Medlem af Folketinget Per Larsen (KF) har den 18. april 2023 stillet følgende spørgs-
mål nr. S 506 til indenrigs- og sundhedsministeren, som hermed besvares.

Spørgsmål S 506:
”Hvad mener ministeren om, at projektet, der har til formål at tilvejebringe mere vi-
den om autoimmune sygdomme, er blevet reduceret fra et budget på 4,5 mio. kr. til
1,9 mio. kr., og hvad vil ministeren foretage af initiativer for at sikre, at nye patienter
kan tages ind i forløb, når reduktionen i budgettet de facto forhindrer dette”

Svar:
Nationalt Center for Autoimmune Sygdomme varetager en vigtig funktion for patien-
ter med kroniske sygdomme og komplekse forløb. Derfor har regeringen også valgt at
prioritere midler til centeret efter, at den midlertidige bevillingsperiode til pilotpro-
jektet er ophørt. I aftale om udmøntning af reserven for foranstaltninger på social-,
sundheds- og arbejdsmarkedsområdet (SSA) 2023-2026, er der afsat 1,9 mio. kr. årligt
til Nationalt Center for Autoimmune Sygdomme.

Den endelige udmøntning af SSA-reserven 2023-2026 er et resultat af de politiske for-
handlinger mellem aftalepartierne og tværgående prioriteringer, herunder også i for-
hold til indsatser på sundhedsområdet. Der har været mange ønsker og vigtige sager
på dagsordenen i forbindelse udmøntningen af SSA-reserven, og det har derfor ikke
været muligt at imødekomme dem alle.

I tillæg til det afsatte beløb til Nationalt Center for Autoimmune Sygdomme på SSA
2023-2026 har jeg en forventning om, at der fortsat indenfor regionernes og hospita-
lernes budgetter tages hånd om patienter med autoimmune sygdomme.

                                          Med venlig hilsen

                                            Sophie Løhde
