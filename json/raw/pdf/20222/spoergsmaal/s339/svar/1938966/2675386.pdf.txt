                  Uddannelses- og Forskningsudvalget 2022-23 (2. samling)
                                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Victoria Velasquez (EL) har den 7. marts stillet følgende            15. marts 2023
spørgsmål nr. S 339 til uddannelses- og forskningsministeren, som hermed besva-
res.                                                                                       Uddannelses- og
                                                                                           Forskningsministeriet
Spørgsmål S 339:
                                                                                           Børsgade 4
Vil ministeren uddybe, hvorfor regeringen foreslår at gamble med vores uddannel-           Postboks 2135
sessystem og de unges fremtidsmuligheder i »Forberedt på fremtiden I«, når der             1015 København K
ifølge ministeren selv »ikke er nogen brændende platform«, som reformen skal               Tel. 3392 9700
adressere?
                                                                                           www.ufm.dk
Svar:
                                                                                           CVR-nr. 1680 5408
Hvis regeringens udspil til en universitetsreform er at betragte som ”at gamble”,
sætter det baren for politiske forandringer overraskende lavt.                             Ref.-nr.
                                                                                           384511
Vi har et godt og stærkt uddannelsessystem i Danmark. Det bygger vores velstand
i høj grad på, og vi har universiteter i verdensklasse. Det skal vi værne om.

Men der er også uløste udfordringer. Nogle har været forsøgt løst. Andre har in-
gen haft modet til at tage fat.

’Forberedt på fremtiden I’ er det første udspil i en ny sammenhængende reform-
kurs, der skal forberede vores børn og unge på fremtiden. Det handler om rettidig
omhu. Om at tage fat på de uløste problemer.

På universiteterne handler det om at gøre op med ens kandidatveje med meget
lidt variation i længde og graden af specialisering. I dag er langt de fleste kandidat-
uddannelser tilrettelagt på fuld tid over to år, og 9 ud 10 bachelorstuderende læser
direkte videre på en kandidat. Det passer ikke nødvendigvis godt med, at antallet
af kandidater, der skal ud på det private arbejdsmarked, ventes at blive mere end
fordoblet frem mod 2030, og at kandidaterne i fremtiden skal varetage en bredere
vifte af job. Det kalder i regeringens optik på et behov for større differentiering i vo-
res uddannelsessystem – både i tilrettelæggelsen, længden og mængden af ud-
dannelse, der tages tidligt i livet.

Det handler også om kandidatuddannelser med et tydeligere arbejdssigte og med
en højere kvalitet. I dag oplever 42 pct. af de nyuddannede kandidater, at

                                                                                           Side 1/2
overgangen fra uddannelse til arbejdsmarkedet er svær. De angiver bl.a., at det er
svært at gennemskue og formidle, hvordan deres kompetencer kan bruges i prak-
sis. Det viser et betydeligt potentiale for forbedring.
Samtidig er der i dag mange studieretninger, hvor de studerende på kandidatud-
dannelsen tilbydes under 10 timers undervisning og vejledning, og hvor de stude-
rende savner feedback. Det viser et behov for, at kvaliteten nogen steder løftes.
Regeringen foreslår derfor med udspillet ’Forberedt på fremtiden 1’, at vi fremtids-
sikrer universiteterne ved at tage hånd om de uløste problemer. Både dem, som vi
allerede står i, og dem, der er ved at vokse sig så store, at de bliver endnu svære
at løse.
Med venlig hilsen
Christina Egelund

                                                                                                                                                Side 2/2
