                                                                        Transportudvalget, Færøudvalget 2022-23 (2. samling)
                                                                                                                                     Offentligt

                                                                        Transportministeren

Lovsekretariatet                                                        22. marts 2023
Folketinget                                                             2023-1520

                                                                        Frederiksholms Kanal 27 F
                                                                        1220 København K

                                                                        Telefon 41 71 27 00

Folketingsmedlem Sjúrður Skaale (JF) har den 16. marts 2023 stil-
let mig følgende spørgsmål, som jeg hermed skal besvare.

Spørgsmål nr. S 391:

Er ministeren enig i, at gyldige færøske kørekort bør vurderes som
gyldige af danske myndigheder, og at de bør ligestilles med danske
kørekort?

Svar:

Et færøsk kørekort sidestilles i alle henseender med et dansk køre-
kort og giver ret til at føre de samme køretøjer i Danmark, som det
giver ret til på Færøerne i den i kørekortet angivne gyldighedsperi-
ode, medmindre denne er længere end indehaverens 70. fyldte år
for kørekort til køretøjer i gruppe 2, herunder f.eks. lastbil og bus.

Der er derfor som udgangspunkt ikke krav om, at færøske kørekort
skal ombyttes til dansk kørekort for at køre i Danmark. Dette er
uanset, at kørekortindehaveren har etableret sædvanlig bopæl i
Danmark. Et færøsk kørekort kan uden videre og uden aflæggelse
af en kontrollerende køreprøve ombyttes til et dansk kørekort, hvis
dette ønskes.

For at et kørekort kan ombyttes skal dette være gyldigt og ægte. I
forbindelse med ombytningsproceduren kategoriseres et kørekort,
der ikke er udstedt i Danmark, som et udenlandsk kørekort. Dette
gælder generelt og således også for færøske kørekort. En ansøgning
om ombytning af et udenlandsk kørekort indgives til kommunen.
Ansøgningen om ombytning sendes af kommunen til Færdselssty-
relsen, hvis kommunen er i tvivl om, hvorvidt ombytningen kan
finde sted, grundet usikkerhed om kørekortets ægthed.

Ægthedsvurderingen af kørekortet foretages herefter af Rigspoliti-
ets Nationale Kriminaltekniske Center (NKC). I tilfælde, hvor køre-
kortets ægthed er vurderet tvivlsom, kontakter Færdselsstyrelsen
kørekortmyndigheden på Færøerne for at få en bekræftelse på kø-
rekortet og førerrettighederne. Hvis kørekortforholdet bekræftes,
                                                                                              Side 2/2

kan ansøgningen om ombytningen imødekommes, hvis alle øvrige
betingelser er opfyldt.

Jeg mener, at det er vigtigt, at der foretages en ægthedsvurdering
af kørekort i ombytningssager, når der er tvivl om kørekortets ægt-
hed. Dette sikrer, at der ikke sker forfalskning, og at der ikke ska-
bes et sort marked, hvor falske udenlandske kørekort kan ombyttes
til danske kørekort uden kontrol af danske myndigheder.

Med venlig hilsen

Thomas Danielsen
