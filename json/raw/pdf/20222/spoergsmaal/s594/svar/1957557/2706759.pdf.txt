Folketingets Lovsekretariat  Klima-, Energi- og Forsyningsudvalget 2022-23 (2. samling)
Christiansborg                                                                                  Offentligt
1240 København K
                                                             Ministeren
                                                             Dato
                                                             15. maj 2023
                                                             J nr. 2023 - 2707

Folketingsmedlem Morten Messerschmidt (DF) har d. 8. maj stillet mig følgende
spørgsmål S 594, som jeg hermed skal besvare.

Spørgsmål nr. S 594:
"Hvad er ministerens holdning til, at den gamle nettomålerordning blev afskaffet, og
kunne ministeren være åben for at genetablere ordningen?"

Svar
Historisk har solcelleanlæg i Danmark i høj grad været afhængige af økonomisk
støtte for, at elproduktionen fra anlæggene var rentabel. Derfor har der gennem ti-
den været flere forskellige støtteordninger til fremme af solcelleudbygningen i Dan-
mark. Disse har både støttet elproduktion gennem direkte støtte og indirekte gen-
nem afregningsordninger.

De seneste år er der sket en markant udbygning med solceller. Tilvæksten i kapaci-
tet kan særligt tilskrives udbygningen af støttefrie solcelleanlæg, altså anlæg opsat
på markedsvilkår uden hverken direkte eller indirekte støtte. Derfor mener jeg ikke,
at der er behov for at genetablere ordninger, der direkte eller indirekte støtter sol-
celler, når vi i dag får nye anlæg op helt uden støtte.

Med lov nr. 1390 af 23. december 2012 blev der lukket for tilgang til ordningen. I      Klima-, Energi- og
stedet blev den timebaserede nettoafregning indført. Det blev i den forbindelse         Forsyningsministeriet
skønnet, at ændringen medførte et varigt merprovenu på ca. 390 mio. kr. efter tilba-
geløb og adfærd. En genåbning af ordningen vil derfor indebære et betydeligt min-       Holmens Kanal 20
dreprovenu og vil kræve finansiering.                                                   1060 København K

Med venlig hilsen                                                                       T: +45 3392 2800
                                                                                        E: kefm@kefm.dk
Lars Aagaard
                                                                                        www.kefm.dk
                                                                                                       Side 1/1
