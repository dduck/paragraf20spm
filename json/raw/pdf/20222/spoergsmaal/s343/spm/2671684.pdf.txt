                                         Erhvervsudvalget 2022-23 (2. samling)
                                                                                Offentligt

Spørgsmål nr. S 343
§ 20-spørgsmål til skriftlig besvarelse

Til:         Erhvervsministeren
Dato:        7. marts 2023
Stillet af:  Pia Kjærsgaard (DF)

Mener ministeren, at der er behov for en lovændring, så der ikke skelnes
mellem svindel, hvor man får misbrugt sit kreditkort eller udsættes for
phishing, og svindel, hvor man over telefonen bliver manipuleret til at lave en
overførsel via sin netbank, og vil ministeren i bekræftende fald tage initiativ
hertil?
(Spm. nr. S 343).

Begrundelse
Der henvises til artiklerne »Telefonsvindel mod ældre er et stigende problem:
Sonja lagde 19.000 kroner under dørmåtten« og »Flere ældre bliver udsat for
telefonsvindel – men de risikerer, at de ikke får en eneste krone tilbage«
begge bragt på DR’s hjemmeside den 5. marts 2023, der dels beskriver, at
antallet af anmeldelser af telefonsvindel mod ældre er steget med 55 pct. fra
2021 til 2022, og at flere af de ældre, der udsættes for telefonsvindlen,
risikerer ikke at kunne få en krone tilbage, fordi der i lovgivningen skelnes
mellem, hvordan man bliver svindlet.

Svaret bedes sendt elektronisk til spørgeren på dfpksekr@ft.dk,
anders.lorentzen@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                                 Side 1 | 1
