                                                                               Erhvervsudvalget 2022-23 (2. samling)
                                                                                                                      Offentligt

Folketingets Lovsekretariat                                                    ERHVERVSMINISTEREN

                                                                               1. februar 2023

Besvarelse af spørgsmål 150 stillet af Helle Bonnesen (KF) den 24. ja-         ERHVERVSMINISTERIET
nuar 2023.
                                                                               Slotsholmsgade 10-12
Spørgsmål nr. 150:                                                             1216 København K
Mener ministeren, det er forsvarligt, at Ruslands Hus, der repræsenterer
Rossotrudnichestvo, har kunnet være aktive i Danmark, når organisationen       Tlf.  33 92 33 50
siden juli 2022 har været på EU’s sanktionsliste?
                                                                               Fax. 33 12 37 78
Svar:
Siden invasionen af Ukraine har EU indført nogle af de hårdeste sanktioner     CVR-nr. 10092485
mod Rusland. Det er vigtigt for regeringen, at sanktionerne implementeres
effektivt og ikke omgås i Danmark. Det er samtidig vigtigt at understrege,     EAN nr. 5798000026001
at findes der organisationer, som opererer i Danmark og viser sig at være
kontrolleret af EU-sanktionerede russiske organisationer, er det i sagens      em@em.dk
natur noget, regeringen tager meget alvorligt.
                                                                               www.em.dk
I forhold til den konkrete sag, hvor der er foretaget en myndighedsunder-
søgelse, har jeg indhentet et bidrag fra Erhvervsstyrelsen, som er ansvarlig
for den relevante del af EU’s sanktioner:

”Erhvervsstyrelsen fører bl.a. kontrol med, at sanktionerne overholdes i
Danmark. Styrelsen rejser f.eks. sager på baggrund af udvælgelse i ejerre-
gistret, men også ved henvendelser. En kontrol består bl.a. i at undersøge
data om ejerskaber, som hentes både i danske og internationale registre og
databaser. Det er noget, styrelsen har gjort siden invasionen i februar 2022.

I den forbindelse samkører Erhvervsstyrelsen ejerregisteret og sanktionsli-
sten for at identificere danske personer eller virksomheder, som er ejet af
personer eller virksomheder på sanktionslisten. Det er dog vanskeligt at
undersøge, om personer eller virksomheder på sanktionslisten kontrollerer
virksomheder eller foreninger i Danmark, bl.a. fordi en sådan kontrol (over
virksomheder eller foreninger) ofte ikke fremgår af officielle registre eller
lignende.

Derfor er styrelsen også afhængig af henvendelser fra borgere, virksomhe-
der og institutioner, der har/måtte have kendskab handler eller samarbejder
med parter, som enten direkte eller indirekte er omfattet af sanktionerne.
Erhvervsstyrelsen har i det aktuelle tilfælde – på baggrund af en henven-
delse fra Jyllands-Postens d. 13. januar 2023 – iværksat og nu afsluttet en
grundig undersøgelse af Rossotrudnichestvos forbindelser til to danske for-
eninger under Russisk Center for Videnskab og Kultur (også kendt som
Ruslands Hus/Det Russiske Hus), selvom Det Russiske Hus ikke står på
EU’s sanktionsliste. Styrelsen har bl.a. været i dialog med relevante natio-
nale og internationale samarbejdspartnere for at kunne vurdere dette.

Det er Erhvervsstyrelsens samlede vurdering, at foreningerne har overtrådt
forbuddet i EU’s sanktioner mod at stille pengemidler eller økonomiske
ressourcer til rådighed for Rossotrudnichestvo, hvorfor styrelsen har poli-
tianmeldt foreningerne for overtrædelse af EU’s sanktioner.”

Med venlig hilsen

Morten Bødskov
