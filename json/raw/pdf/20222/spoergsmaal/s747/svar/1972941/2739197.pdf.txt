                             Kulturudvalget 2022-23 (2. samling)
                                                                Offentligt

                                                                                                                      Kulturministeren

Folketingets Lovsekretariat                                                                                           Kulturministeriet
Christiansborg                                                                                                        Nybrogade 2
1240 København K                                                                                                      1203 København K

                                                                                                                      Tlf  : 33 92 33 70

                                                                                                                      E-mail : kum@kum.dk

                                                                                                                      Web : www.kum.dk

                                                                                                     15. august 2023

Folketingsmedlem Søren Espersen (DD) har 9. august 2023 stillet mig følgende spørgs-
mål nr. 747, som jeg hermed besvarer.

Spørgsmål:

Hvad er ministerens holdning til, at TV 2 altid sender deres Go’ programmer
fra hovedstaden - aktuelt fra Tivoli og tidligere Københavns Hovedbanegård,
og mener ministeren, at TV 2 burde ryste posen og finde en lokalitet i f.eks.
Jylland, hvorfra der kunne sendes?

Svar:

Ifølge TV 2’s forretningsorden er det TV 2’s bestyrelse, der har det overordnede pro-
gramansvar, herunder ansvaret for, at TV 2 opfylder sine public-service forpligtelser,
mens det er den administrative direktør, der har det daglige programansvar og vareta-
ger den daglige administrative og økonomiske ledelse af TV 2.

Det er dermed ikke et anliggende for en kulturminister at blande sig i, hvilke lokalite-
ter TV 2 vælger til at sende konkrete programmer.

TV 2 skal, jf. TV 2s public service-tilladelse, i sit samlede programudbud på hovedkana-
len tilbyde en bred samfundsmæssig dækning af Danmark og således afspejle den
mangfoldighed af kultur, livsopfattelse og levevilkår, der er i de forskellige dele af lan-
det.

Med venlig hilsen

Jakob Engel-Schmidt

                                                                                                                      Dok. nr. 118181
