                             Miljø- og Fødevareudvalget 2022-23 (2. samling)
                                                                                  Offentligt

                                       Den 22. april 2023

Folketingets Lovsekretariat
Christiansborg
1240 København K

Hermed sendes besvarelse af spørgsmål nr. S 485, som medlem af Folketinget Carl Valentin (SF)
har stillet til ministeren for fødevarer, landbrug og fiskeri den 14. april 2023.

Spørgsmål nr. S 485 fra medlem af Folketinget Carl Valentin (SF)
”Mener ministeren, at det er i tråd med dyrevelfærdslovens ord om, at dyr skal beskyttes bedst
muligt mod »væsentlig ulempe«, og at de skal »behandles omsorgsfuldt, herunder at de huses,
fodres, vandes og passes under hensyntagen til deres fysiologiske, adfærdsmæssige og sundheds-
mæssige behov«, når man i produktionen af hurtigtvoksende slagtekyllinger systematisk sulter
millioner af forældredyrshøner for at sikre, at de ikke vokser så hurtigt, som de er fremavlet til at
gøre?”

Der henvises til artiklen »Bag kulisserne står landbrugets avlsdyr og sulter« bragt på Økologisk
Nus hjemmeside den 4. juli 2022.

Svar
Jeg er enig i, at restriktiv fodring af forældredyr til hurtigtvoksende slagtekyllinger er en relevant
dyrevelfærdsmæssig problemstilling.

Danmark arbejder aktivt for, at fremtidig EU-lovgivning på dyrevelfærdsområdet kommer til at
indeholde bestemmelser om forældredyr til slagtekyllinger, herunder for at forebygge sultproble-
merne. Danmark har i samarbejde med Vught-landene sendt "Position paper on a new EU legisla-
tive frame for animal welfare" til Europa-Kommissionen, hvor dette emne adresseres.

                  Jacob Jensen
                                                       /
                                                                            Paolo Drostby

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
