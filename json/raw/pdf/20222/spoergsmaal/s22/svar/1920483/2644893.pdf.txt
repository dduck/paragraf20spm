                                                                             Retsudvalget 2022-23 (2. samling)
                                                                                                               Offentligt

Folketinget                                                                  Dato:     10. januar 2023
Lovsekretariatet                                                             Kontor:   Kontoret for Organiseret
Christiansborg                                                                         Kriminalitet
1240 København K                                                             Sagsbeh:  Simon Holmelund Lange
DK Danmark                                                                   Sagsnr.:  2023-0033-0502
                                                                             Dok.:     2683507

Besvarelse af spørgsmål nr. S 22 fra medlem af Folketinget Torsten Gejl
(ALT)

Hermed sendes besvarelse af spørgsmål nr. S 22, som medlem af Folketin-
get Torsten Gejl (ALT) har stillet til justitsministeren den 2.januar 2023.

Peter Hummelgaard

                   /
                                     Niklas V. Johansen

                                                                             Slotsholmsgade 10
                                                                             1216 København K.
                                                                             T +45 7226 8400
                                                                             www.justitsministeriet.dk
                                                                             jm@jm.dk

                                                                             Side 1/2
Spørgsmål nr. S 22 fra medlem af Folketinget Torsten Gejl (ALT):
       ”Mener ministeren, at begrebet midlertidig grænsekontrol fort-
       sat er en passende betegnelse for en grænsekontrol, som blev
       besluttet i 2016?”

Svar:
Efter Schengenreglerne kan en medlemsstat – undtagelsesvis og som en sid-
ste udvej i et begrænset tidsrum – genindføre midlertidig grænsekontrol ved
de indre grænser eller ved bestemte dele heraf. Danmark har siden 4. januar
2016 gennemført midlertidig grænsekontrol ved grænsen mod Tyskland
med henvisning til først migrationssituationen og siden primært den alvor-
lige terrortrussel mod Danmark og siden 12. november 2019 ved grænsen
mod Sverige med henvisning til truslen fra organiseret grænseoverskridende
kriminalitet og terror.
Den midlertidige grænsekontrol i Danmark er de seneste år genindført efter
den såkaldte normalprocedure. Det samlede tidsrum, hvori der genindføres
grænsekontrol efter denne procedure, må ikke overstige 6 måneder.
Det betyder også, at regeringen forud for hver enkelt midlertidige genindfø-
relse af grænsekontrollen har foretaget en fornyet vurdering af, om betingel-
serne for på ny midlertidigt at genindføre grænsekontrol var til stede.

                                                                                                                                               Side 2/2
