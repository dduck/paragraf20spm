Folketingets Lovsekretariat  Klima-, Energi- og Forsyningsudvalget 2022-23 (2. samling)
Christiansborg                                                                                  Offentligt
1240 København K
                                                             Ministeren
                                                             Dato
                                                             8. marts 2023
                                                             J nr. 2023-1444

Folketingsmedlem Søren Egge Rasmussen (EL) har d. 3. marts 2023 stillet mig føl-
gende spørgsmål S 330, som jeg hermed skal besvare.

Spørgsmål nr. S 330:
”Vil ministeren prioritere at levere en løsning for HOFORs havvindmølleprojekt ved
Aflandshage inden 6. marts 2023, så den lukkede dør i åben dør-ordningen bliver
åbnet, og tidsplanen i HOFORs udbudsproces ikke generes yderligere?”

Svar
Energistyrelsen stillede som bekendt den 1. februar 2023 sagsbehandlingen af alle
verserende åben dør-projekter i bero indtil nærmere afklaring af EU-retlige spørgs-
mål. Siden da er der blevet arbejdet på at få en afklaring for de ansøgte projekter.

Energistyrelsen offentliggjorde fredag d. 3. marts 2023, at de to etableringstilladel-
ser, udstedt af Energistyrelsen i efteråret 2022, til Aflandshage Havvindmøllepark
og Frederikshavn Havvindmøllepark, ikke er i strid med EU-retten. Energistyrelsen
har derfor genoptaget sagsbehandlingen af de to parker.

Energistyrelsen vil hurtigst muligt vurdere de øvrige projekter under åben dør-ord-
ningen og både jeg og myndighederne vil løbende kommunikere til aktørerne om
den videre proces for de enkelte sager.

Med venlig hilsen
Lars Aagaard

                                                                                        Klima-, Energi- og
                                                                                        Forsyningsministeriet

                                                                                        Holmens Kanal 20
                                                                                        1060 København K

                                                                                        T: +45 3392 2800
                                                                                        E: kefm@kefm.dk

                                                                                        www.kefm.dk
                                                                                                       Side 1/1
