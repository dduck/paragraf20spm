Folketingets Lovsekretariat                                                         Miljø- og Fødevareudvalget 2022-23 (2. samling)
Christiansborg                                                                                                                           Offentligt
1240 København K
                                                                                              Den 19. juni 2023

Hermed sendes besvarelse af spørgsmål nr. S 696, som medlem af Folketinget Nanna Høyrup
(ALT) har stillet til ministeren for fødevarer, landbrug og fiskeri den 9. juni 2023.

Spørgsmål nr. S 696 fra medlem af Folketinget Nanna Høyrup (ALT)
”Har ministeren viljen til over for Folketingets partier at fremlægge beregninger for de økonomiske kon-
sekvenser af udfasning af burægsproduktion i hele tidsspandet 0-12 år, når nu der i bilag 1 i høringsma-
terialet vedrørende udkast til bekendtgørelse om dyrevelfærdsmæssige mindstekrav til hold af æglæg-
gende høner, hønniker og forældredyr m.v. præsenteres de fornødne økonomiske nøgletal og forudsæt-
ninger, som muliggør fremlæggelse af omstillingsomkostninger også for kortere overgangsperioder end
de 12 år, f.eks. på 2 år eller 5 år m.v.?”

Svar
Det kan oplyses, at de tilsvarende omstillingsomkostninger for overgangsperioder på 5 og 10 år er
beregnet til hhv. ca. 32 mio. kr. og ca. 21 mio. kr. Omkostningerne er ligesom for overgangsperioden
på 12 år beregnet i 2022-priser på baggrund af oplysninger fra erhvervet, herunder om de enkelte
anlægs etableringsår, antal hønepladser, mv. og med en forudsætning om ikrafttræden pr. 1. juli
2023.

De erhvervsøkonomiske omkostninger ved de forskellige overgangsperioder er beregnet som tab
på bygninger og inventar samt mistet produktion ved omlægning fra burægsproduktion til skrabe-
ægproduktion. Der vurderes ikke at være løbende omkostninger, da erhvervet efter udløb af over-
gangsperioden forudsættes at overgå til rentabel skrabeægsproduktion.

Jacob Jensen
                                     /

                                        Mark Olsen

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
