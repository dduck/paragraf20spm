                             Kulturudvalget , Færøudvalget 2022-23 (2. samling)
                                                                                      Offentligt

                                                                                                                       Kulturministeren

Folketingets Lovsekretariat                                                                                            Kulturministeriet
Christiansborg                                                                                                         Nybrogade 2
1240 København K                                                                                                       1203 København K

                                                                                                                       Tlf  : 33 92 33 70

                                                                                                                       E-mail : kum@kum.dk

                                                                                                                       Web : www.kum.dk

                                                                                                       29. marts 2023

Folketingsmedlem Sjúrður Skaale (JF) har 21. marts 2023 stillet mig følgende spørgs-
mål nr. 275, som jeg hermed besvarer.

Spørgsmål:

Ønsker ministeren at prioritere sammenholdet blandt unge i rigsfællesskabet ved at
bringe Rigsfællesskabets Højskolestipendium tilbage på finansloven?

Svar:

Regeringen ønsker at udvikle fællesskabet mellem Færøerne, Grønland og Danmark i
respekt for hvert lands selvstændige identitet, kultur og sprog. Regeringen vil styrke
arbejdet med at udbrede viden og forståelse om hinanden i alle dele af Rigsfællesskabet
– bl.a. gennem uddannelse og kulturprojekter.

Rigsfælleskabets Højskolestipendium er ét af flere initiativer, som har haft til hensigt
at styrke sammenholdet i Rigsfælleskabet. Det er Folkehøjskolernes Forening i Dan-
mark (FFD), som hidtil har administreret stipendiet. FFD har oplyst, at det har været
svært at få uddelt stipendierne grundet få ansøgninger. Jeg ser derfor ikke umiddelbart
en genoptagelse som den mest hensigtsmæssige måde at styrke sammenholdet blandt
unge i Rigsfælleskabet på.

Jeg vil dog gerne gentage og understrege, at regeringen har et klart fokus på at styrke
sammenholdet i Rigsfællesskabet og ønsker en tæt dialog med de nordatlantiske folke-
tingsmedlemmer om, hvordan vi bedst fremmer dette sammenhold.

Med venlig hilsen

Jakob Engel-Schmidt

                                                                                                                       Dok. nr. 94803
