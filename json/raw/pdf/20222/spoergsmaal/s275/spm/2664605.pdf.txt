                                                           Kulturudvalget , Færøudvalget 2022-23 (2. samling)
                                                                                    (Omtryk - 21-03-2023 - Omtrykt)
                                                                                                                    Offentligt

Spørgsmål nr. S 275
§ 20-spørgsmål til skriftlig besvarelse

Til:         Kulturministeren
Dato:        21. februar 2023
Stillet af:  Sjúrður Skaale (JF)
(OMTRYKT)    (Ændret anmeldelsesdato, den 21. marts 2023)

Ønsker ministeren at prioritere sammenholdet blandt unge i rigsfællesskabet
ved at bringe Rigsfællesskabets Højskolestipendium tilbage på finansloven?
(Spm. nr. S 275).

Begrundelse
Fra 2020 blev der afsat midler på finansloven til Rigsfællesskabets
Højskolestipendium, således at det var muligt for unge fra Danmark at søge
om et stipendium til højskoler på Færøerne og i Grønland. Ved oprettelsen af
puljen var ønsket fra Lars Løkke Rasmussen, at rigsfællesskabets unge
skulle bringes tættere sammen. Gennem de sidste par år er der oprettet flere
højskoler på Færøerne, som alle har haft stor glæde af at modtage danske
elever. Rigsfællesskabets Højskolestipendium har bidraget til forstærket
fællesskabsfølelse og sammenhold blandt unge i Danmark, Færøerne og
Grønland og har derved levet op til sit formål. Der er dog ikke afsat midler til
Rigsfællesskabets Højskolestipendium for 2023. Det er beklageligt, da
stipendiet har haft positiv virkning for de unge i rigsfællesskabet og for den
generelle fællesskabsfølelse. Derfor er det ønskværdigt, at der igen afsættes
midler på finansloven til Rigsfællesskabets Højskolestipendium, således at
stipendiet opretholdes.

Svaret bedes sendt elektronisk til spørgeren på Sjurdur.Skaale@ft.dk,
joan.jakobsen@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
