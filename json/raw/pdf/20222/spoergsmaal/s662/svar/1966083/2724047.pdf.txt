                                                                                         Indenrigsudvalget 2022-23 (2. samling)

                                                                                         Slotsholmsgade 10-12  Offentligt
                                                                                         DK-1216 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

Folketingets Lovsekretariat                                                              Dato: 15-06-2023
                                                                                         Enhed: Finansiering
                                                                                         Sagsbeh: mff
                                                                                         Sagsnr.:2023 - 1604
                                                                                         Dok. nr.: 603761

Medlem af Folketinget Noah Sturis (ALT) har den 26. maj stillet følgende spørgsmål
nr. S 662 til indenrigs- og sundhedsministeren, som hermed besvares.

Spørgsmål S 662:
”Vil ministeren følge Europa-Kommissionens anbefaling af 24. maj 2023 om at af-
skaffe begrænsningerne på regionale og kommunale investeringer i grøn omstilling?

Begrundelse:
Der henvises til Europa-Kommissionens anbefaling KOM (2023) 0604 om Danmarks
nationale reformprogram 2023, side 8, afsnit 29.”

Svar:
I begrundelsen for spørgsmålet henvises til Europa-Kommissionens anbefaling KOM
(2023) 0604 om Danmarks Nationale reformprogram 2023, side 8, afsnit 29.

Dette afsnit omhandler kapacitet og omstilling af energiinfrastrukturen, og i den for-
bindelse fremgår, at ”Fremme af energieffektivitetsforanstaltninger i bygninger ved
at kombinere isoleringstiltag og udrulning af dekarboniserede opvarmningskilder kan
yderligere mindske afhængigheden af fossile brændstoffer samt energiefterspørgs-
len. Forbedringer af energieffektiviteten i offentlige bygninger kan støttes yderligere
ved at fjerne de budgetrestriktioner for grønne projekter, der gælder for kommuner
og regioner.” Der fremgår ikke videre herom i Europa-Kommissionens henstillinger,
som fremgår på side 9.

Jeg kan oplyse, at kommuner og regioner forudsættes at have fokus på og løbende
indtænke energieffektivitet i forbindelse med renovering og nye investeringer i of-
fentlige bygninger.

Rammerne for kommuner og regioners anlægsinvesteringer aftales i de årlige økono-
miforhandlinger mellem regeringen og hhv. KL og Danske Regioner. For 2024 er der
aftalt en samlet anlægsramme på 19,3 mia. kr. for kommunerne under ét og en an-
lægsramme på 6,95 mia. kr. (inkl. kvalitetsfondsbyggeri) for regionerne under ét.

Kommuner og regioner har gode muligheder for at prioritere grønne investeringer in-
den for disse rammer, og der er i den forbindelse ikke særskilte restriktioner vedrø-
rende kommuner og regioners prioritering af grønne investeringer.

                                          Med venlig hilsen

                                            Sophie Løhde
