             Udvalget for Forretningsordenen 2022-23 (2. samling)
                                                                         Offentligt

                                           22. december 2022
                                           J.nr. 2022 - 15874

Til Folketingets Lovsekretariat

Hermed sendes svar på spørgsmål S 4 af 15. december 2022, indleveret af Dennis Flydt-
kjær (DD).

Jeppe Bruus

             / Rikke Kure Wendel
Spørgsmål

Hvad er regeringens holdning til at genindføre det grønne håndværkerfradrag, som partiet
Venstre bl.a. foreslog i udspillet »Et stærkt og sammenhængende Danmark«?

Svar

Fradraget for håndværksydelser efter BoligJobordningen blev afskaffet med virkning fra
1. april 2022. Det skete i lyset af den økonomiske situation, vi stod i på daværende tids-
punkt, hvor der – ligesom i dag – var behov for at udvise ansvarlighed for den økonomi-
ske politik.
Som det fremgår af regeringsgrundlaget, der blev offentliggjort den 14. december 2022, er
det økonomiske råderum frem mod 2030 begrænset.
Regeringen vil søge at gennemføre reformer med det formål at understøtte fremdriften i
dansk økonomi, så der både sikres fortsat holdbarhed af de offentlige finanser, rum til in-
vesteringer i offentlig velfærd og uddannelse, klima- og miljøinitiativer, lettelser af skatter
og afgifter for den enkelte dansker og de danske virksomheder samt en rimelig social ba-
lance.
På personskatteområdet vil regeringen prioritere at gennemføre en skattereform, der øger
lønmodtagernes rådighedsbeløb og gør det mere attraktivt at arbejde og yde en ekstra ind-
sats. Regeringen har ikke aktuelle planer om at ændre BoligJobordningen.

                                                                                                                                                                                   Side 2 af 2
