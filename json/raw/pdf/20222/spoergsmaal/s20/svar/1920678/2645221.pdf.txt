                                                                                         Sundhedsudvalget 2022-23 (2. samling)

                                                                                         Holbergsgade 6       Offentligt
                                                                                         DK-1057 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

Indenrigs- og sundhedsministeren                                                         Dato: 10-01-2023
                                                                                         Enhed: BESS
Folketingets Lovsekretariat                                                              Sagsbeh.: DEPEMJO
                                                                                         Sagsnr.: 2300049
                                                                                         Dok. nr.: 2516034

Medlem af Folketinget Kirsten Normann Andersen (SF) har den 2. januar 2023 stillet
følgende spørgsmål nr. S 20 til indenrigs- og sundhedsministeren, som hermed besva-
res.

Spørgsmål S 20:
”Hvad er ministerens holdning til at tilbyde det femte vaccinestik med covid-19-vac-
cine til ældre medborgere og beboere på plejehjem set i lyset af de stigende smitte-
tal?”

Begrundelse
I artiklen »Hastig stigning i coronasmitte får direktør til at komme med opfordring«
bragt den 30. december 2022 på Politikens hjemmeside foreslår direktør for Alzhei-
merforeningen Nis Peter Nissen, at man nu tilbyder det femte vaccinestik set i lyset af
de stigende smittetal.

Svar:
Vaccinationsprogrammet mod covid-19 er tilrettelagt efter Sundhedsstyrelsens fag-
lige anbefalinger, som regeringen henholder sig til.

De seneste tal fra Statens Serum Institut viser, at 88 pct. af borgere over 85 år har
modtaget booster-vaccination med en covid-19-vaccine siden 15. september 2022,
hvor efterårets vaccinationsprogram startede, mens tilslutningen blandt plejehjems-
beboere er 89 pct. Samtidig viser tal fra Det Europæiske Center for Forebyggelse af
og Kontrol med Sygdomme (ECDC), at Danmark pr. 14. december 2022 var det land i
EØS, der havde den højeste tilslutning til 4. stik blandt 60+ årige.

Sundhedsstyrelsen har i pressemeddelelse af 6. januar 2022 meddelt, at der for nu-
værende ikke er tegn på faldende beskyttelse og behov for flere vaccinationer. Men
sundhedsmyndighederne følger smitteudvikling, indlæggelsestal og vaccineeffektivi-
tet tæt og vurderer løbende, hvorvidt smittereducerende tiltag er nødvendige, herun-
der f.eks. eventuel revaccination af ældre medborgere og plejehjemsbeboere. Sund-
hedsmyndighederne har bl.a. et særligt fokus på immuniteten hos de ældre borgere,
som først blev vaccineret med den første type variantopdateret covid-19 vaccine. Når
det drejer som om vaccinespørgsmål, modtager Sundhedsstyrelsen desuden faglig
rådgivning fra en række eksperter i regi af Vaccinationsrådet.

                                          Med venlig hilsen

                                            Sophie Løhde
