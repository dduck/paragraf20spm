Folketingets Lovsekretariat                                                         Europaudvalget, Miljø- og Fødevareudvalget 2022-23 (2. samling)
Christiansborg                                                                                                                                                  Offentligt
1240 København K
                                                                                                                 Den 2. juni 2023

Hermed sendes besvarelse af spørgsmål nr. S 663, som medlem af Folketinget Hans Kristian
Skibby (DD) har stillet til ministeren for fødevarer, landbrug og fiskeri den 26. maj 2023-

Spørgsmål nr. S 663 fra medlem af Folketinget Hans Kristian Skibby (DD)
”Er ministeren enig i, at regeringen bør afvente det igangværende arbejde i EU med en revision af
transportforordningen, inden man fra dansk side vil fremlægge ændringer på området for dyre-
transporter, og er ministeren af samme opfattelse, som tidligere ministre på området om, at Dan-
mark bør følge EU-regler på området for dyretransport?”

Svar
Jeg kan oplyse, at Kommissionen i efteråret 2023 forventes at fremsætte et forslag om revision af
Rådets forordning (EF) nr. 1/2005 af 22. december 2004 om beskyttelse af dyr under transport. I
den forbindelse har Danmark i samarbejde med de øvrige såkaldte Vught-lande (Sverige, Neder-
landene, Tyskland og Belgien) udarbejdet og oversendt et positionspapir med forslag til ændringer
af transportforordningen til Kommissionen i juni 2022. I positionspapiret er fokus generelt på en
opdatering af reglerne for transport af dyr, så de baseres på den nyeste viden om de forskellige
kategorier af dyr og deres specifikke behov. Jeg mener helt generelt, at det er vigtigt, at vi får en
ambitiøs revision af EU’s transportforordning, og jeg mener grundlæggende, at indholdet i positi-
onspapiret er et fornuftigt udgangspunkt for de kommende forhandlinger. Regeringen vil skulle
forelægge sit forhandlingsoplæg på Kommissionens forslag efter den sædvanlige procedure i Fol-
ketingets Europaudvalg.

I forhold til at fremlægge ændringer på dyretransportområdet fra dansk side har jeg tilkendegivet,
at jeg ønsker at der indføres indvendige højdekrav for smågrise under 40 kg. Denne beslutning
udspringer af en politisk aftale om dyretransporter fra 2018 mellem den daværende VLAK-regering
og Dansk Folkeparti. Det er et væsentligt tiltag, da eksporten af smågrise er steget markant i gen-
nem de seneste år, og jeg har derfor fokus på, at dette gennemføres.

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
Jacob Jensen
                                     /
                                                         Paolo Drostby

                                                                                                              2
