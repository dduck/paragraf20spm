                                                                                         Sundhedsudvalget 2022-23 (2. samling)

                                                                                         Slotsholmsgade 10-12  Offentligt
                                                                                         DK-1216 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

Folketingets Lovsekretariat                                                              Dato: 17-02-2023
                                                                                         Enhed: SPOLD
                                                                                         Sagsbeh.: DEPLLJE
                                                                                         Sagsnr.: 2302241
                                                                                         Dok. nr.: 2570618

Medlem af Folketinget Mette Thiesen (DF) har den 9. februar 2023 stillet følgende
spørgsmål nr. S 238 til indenrigs- og sundhedsministeren, som hermed besvares.

Spørgsmål S 238:
”Hvad mener ministeren om, at Kræftens Bekæmpelse anslår, at der kan være op
mod 1000 kvinder i Region Hovedstaden, der de seneste år er blevet screenet for
sent og efterfølgende har fået konstateret brystkræft?

Begrundelse:
Der henvises til artiklen i Berlingske den 9. januar 2023 »1000 patienter kan have fået
for sen hjælp mod brystkræft«.”

Svar:
Det er naturligvis alvorligt, hvis op mod 1000 kvinder i Region Hovedstaden har fået
konstateret kræft efter at være blevet screenet for sent. Det er dog ikke et tal, jeg
hverken kan be- eller afkræfte.

Region Hovedstaden har tilsendt Indenrigs- og Sundhedsministeriet en orientering
om deres handleplan for nedbringelse af screeningsintervallet i brystkræftscreenings-
programmet. Region Hovedstaden oplyser, ligesom det beskrives i artiklen, at man
har indledt en dialog med Patienterstatningen med henblik på at få afklaret, hvorvidt
der kan være kvinder, som har ret til erstatning som følge af forsinket screening.
Eventuelle berørte kvinder vil blive oplyst om erstatningsordningen og muligheden
for at søge erstatning hos Patienterstatningen.

                                          Med venlig hilsen

                                            Sophie Løhde
