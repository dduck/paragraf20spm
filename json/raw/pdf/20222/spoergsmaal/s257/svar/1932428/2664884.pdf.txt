                                                                       Transportudvalget 2022-23 (2. samling)
                                                                                                               Offentligt

                                                                       Transportministeren

Lovsekretariatet                                                       22. februar 2023
Folketinget                                                            2023-1032

                                                                       Frederiksholms Kanal 27 F
                                                                       1220 København K

                                                                       Telefon 41 71 27 00

Folketingsmedlem Nick Zimmermann (DF) har den 15. februar
2023 stillet mig følgende spørgsmål, som jeg hermed skal besvare.

Spørgsmål nr. S 257:

Finder ministeren det betryggende, at næsten 100 breve kan dukke
op i en skovbund i Nyskov ved Lundby ca. 13-14 meter inde i sko-
ven, og hvad vil ministeren gøre for at sikre en betryggende postbe-
fordring i Danmark?

Svar:

Ministeriet har forelagt spørgsmålet for Post Danmark A/S og har
modtaget en redegørelse, som jeg gengiver her:

”Det er meget beklageligt, at 89 breve er dukket op i en skovbund i
Nyskov ved Lundby. Det sker meget sjældent at forsendelser ikke
kommer frem til modtagerne, og derfor er det også en sag, som vi
tager meget alvorligt, og har sat en grundig undersøgelse i værk for
at afdække årsagen til.

Der er tale om almindelige brevforsendelser og dermed forsendel-
ser, som vi ikke kan tracke og trace, som det er tilfældet med ek-
sempelvis pakker. Det er derfor vanskeligt helt konkret at fastslå,
hvordan de 89 breve er havnet i skovbunden.

De medarbejdere, der har omdelt post på den pågældende rute i
den pågældende periode har været til samtale for at afdække om de
kunne kaste lys over sagen.

Af samtalerne er det fremgået, at der sandsynligvis er tale om et ty-
veri fra omdelingsbilen, mens den pågældende omdeler har været
inde og aflevere post til en nærliggende postbutik.

Vi formoder, at tyven har stjålet de pågældende forsendelser gen-
nem fordøren, og er kørt de cirka 5 km væk og ind i skoven, hvor
tyven efterfølgende har smidt forsendelserne i skovbunden.
                                                                                              Side 2/2

Den pågældende medarbejder har fået en alvorlig påtale for – mod
vores interne regler – at forlade omdelingsbilen ulåst, ligesom vi
generelt har indskærpet reglerne over for alle medarbejdere, der
kører i omdelingsbiler.

Vi omdeler dagligt cirka 750.000 forsendelser og vores omdelings-
kvalitet var i 2022 den højeste nogensinde, nemlig 96,6%. Kravet
til Post Danmark er ifølge aftalen med staten mindst 93%. Brev-
kvaliteten opgøres af et eksternt uafhængigt måleinstitut, og måles
som antallet af brevforsendelser, som omdeles rettidigt inden for
det fastsatte servicemål. Det er imidlertid en kendsgerning at med
et så stort antal forsendelser, og så mange håndteringer undervejs i
postbehandlingen kan det ikke helt undgås, at der fra tid til anden
vil opstå enkeltstående fejl.

Det er meget beklageligt, når det sker, og noget, vi gør alt, hvad vi
kan for at undgå.”

Jeg hæfter mig ved, at Post Danmark tager sagen meget alvorligt.
Virksomheden betegner selv det skete som meget beklageligt. Des-
uden har virksomheden efter det oplyste taget initiativ til at iværk-
sætte foranstaltninger for at undgå gentagelser ved generelt at ind-
skærpe reglerne over for medarbejdere, der kører omdelingsbiler.

Jeg finder dog alligevel anledning til at bede Trafikstyrelsen som
tilsynsmyndighed om at følge op på problemstillingen i forhold til
Post Danmark i forbindelse med den ordinære møderække, der er
mellem parterne.

Med venlig hilsen

Thomas Danielsen
