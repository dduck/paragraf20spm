                                                                            Retsudvalget 2022-23 (2. samling)
                                                                                                              Offentligt

Folketinget                                                                 Dato:     4. september 2023
Lovsekretariatet                                                            Kontor:   Politikontoret
Christiansborg                                                              Sagsbeh:  Emilie Green van de Ven
1240 København K                                                            Sagsnr.:  2023-0033-0530
DK Danmark                                                                  Dok.:     2913539

Besvarelse af spørgsmål nr. S 729 fra medlem af Folketinget Mette Thi-
esen (DF):

Hermed sendes besvarelse af spørgsmål nr. S 729, som medlem af Folketin-
get Mette Thiesen (DF) har stillet til justitsministeren den 5. juli 2023.

Peter Hummelgaard

                   /
                                          Maria Carlsson

                                                                            Slotsholmsgade 10
                                                                            1216 København K.
                                                                            T +45 7226 8400
                                                                            www.justitsministeriet.dk
                                                                            jm@jm.dk

                                                                            Side 1/2
Spørgsmål nr. S 729 fra medlem af Folketinget Mette Thiesen (DF):
       ”Hvad vil ministeren gøre for at sikre, at politiet udnytter spo-
       ringsteknologi fuldt ud for at identificere og opspore gernings-
       mændene bag tyveri af telefoner og returnere dem til ejerne?”

Svar:
Det er vigtigt for mig som justitsminister, at politiet prioriterer bekæmpelsen
af den borgernære kriminalitet. Det er også vigtigt, at politiet til enhver tid
har de nødvendige værktøjer til rådighed og gør brug af dem, når det er re-
levant. Samtidig er det nødvendigt, at der i lovgivningen er grænser for po-
litiets tvangsindgreb i forbindelse med efterforskningen af kriminalitet.
I forhold til politiets udnyttelse af sporingsteknologi i forbindelse med ef-
terforskning af f.eks. tyveri af mobiltelefoner kan jeg henvise til den samti-
dige besvarelse af spørgsmål nr. 1004 (Alm. del) fra Folketingets Retsud-
valg. Jeg har i den sammenhæng noteret mig, at det er Rigspolitiets opfat-
telse, at politiet i relevant omfang har fokus på at anvende teknologi, der kan
spore stjålne genstande, i det omfang det er muligt henset til teknologiens
formåen og de lovgivningsmæssige rammer for anvendelse af ransagning.
På den baggrund finder jeg ikke på nuværende tidspunkt anledning til at
iværksætte tiltag på området. Det er dog klart, at vi løbende skal overveje,
om politiet i takt med den teknologiske udvikling har de nødvendige efter-
forskningsmæssige værktøjer, og jeg er altid åben for at drøfte, hvordan vi
kan sikre, at politiet får gavn af nye teknologiske muligheder.

                                                                                                                                               Side 2/2
