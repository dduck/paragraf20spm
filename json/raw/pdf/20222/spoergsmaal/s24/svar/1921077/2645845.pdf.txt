                                                                                           Sundhedsudvalget 2022-23 (2. samling)

                                                                                           Holbergsgade 6       Offentligt
                                                                                           DK-1057 København K

                                                                                           T +45 7226 9000
                                                                                           F +45 7226 9001
                                                                                           M sum@sum.dk
                                                                                           W sum.dk

Folketingets Lovsekretariat                                                                Dato: 11-01-2023
                                                                                           Enhed: MEDINT
                                                                                           Sagsbeh.: DEPMBK
                                                                                           Sagsnr.: 2300123
                                                                                           Dok. nr.: 2517636

Medlem af Folketinget Kirsten Normann Andersen (SF) har den 3. januar 2023 stillet
følgende spørgsmål nr. S 24 til indenrigs- og sundhedsministeren, som hermed besva-
res.

Spørgsmål S 24:
”Hvad er ministerens holdning til at teste indrejsende fra Kina for covid-19 set i lyset
af de stigende smittetal i landet?”

Begrundelse
I artiklen »Dansk coronaekspert: God ide at teste rejsende fra Kina« bragt den 29. de-
cember 2022 på DR’s hjemmeside foreslår professor Allan Randrup Thomsen, at man
tester indrejsende fra Kina som følge af de stigende smittetal.

Svar:
Jeg har den 7. januar modtaget Statens Serum Instituts (SSI) vurdering af EU’s krisere-
sponsmekanismes anbefalinger om tiltag i forhold til rejsende fra Kina i en dansk kon-
tekst. SSI har i sin vurdering konkluderet følgende:

”SSI vurderer ikke, at der er en betydende risiko for spredning af covid-19 fra Kina til
Danmark, herunder med nye virusvarianter, som vil kunne true den danske folke-
sundhed og epidemikontrol. Givet det forventede relativt få antal rejsende fra Kina til
Danmark, vurderes test af rejsende før ombordstigning på direkte fly fra Kina til Dan-
mark at have marginal effekt på den danske epidemikontrol. Test forud for rejsen kan
dog have betydning for de rejsende og personalet om bord på flyene, lige såvel som
at de kan anbefales at bære mundbind for at beskytte mod smitte. Indførsel af stik-
prøvebaseret frivillige PCR-test rettet mod rejsende fra Kina samt testning af spilde-
vand fra fly direkte fra Kina vil kunne bidrage til overvågningen af virusvarianter. Ud-
levering af antigentest til rejsende på direkte fly fra Kina, vil give de rejsende mulig-
hed for at træffe relevante adfærdsmæssige forholdsregler i enten Danmark eller an-
den rejse destination såfremt de er smittede.”

Epidemikommissionen har den 9. januar 2023 afleveret sin rådgivende vurdering og
er enig med anbefalingerne fra SSI.

Den 10. januar 2023 orienterede jeg sundhedsordførerne og medlemmer af Epidemi-
udvalget om de ovenstående COVID-19-tiltag for rejsende fra Kina. Som drøftet på
mødet er SSIs vurdering i overensstemmelse med ECDCs vurdering, som er vedlagt til
orientering. Som det også fremgik på mødet, agter regeringen at følge SSI’s og Epide-
mikommissionens anbefalinger. Det betyder at:
• Regeringen ikke indfører et testkrav ved indrejse eller flyforbud, men opfor-
     drer flyselskaberne, der flyver fra Kina til Danmark til at kræve test af passa-
     gerer forud for ombordstigning i Kina.

• Der arbejdes for at udstede aktstykke med hjemmel til at tilbyde gratis anti-
     genselvtest ved ankomst til Danmark fra fly fra Kina. Disse vil blive uddelt af
     regionerne. Dette med henblik på at understøtte smitteforebyggende adfærd
     ved positivt testsvar.

• Der tilbydes gratis PCR-test i lufthavnen som stikprøve til personer, som an-
     kommer med fly fra Kina. Dette med henblik på at overvåge smitten hos rej-
     sende fra Kina, samt sekventere positive COVID-19-test.

• Der iværksættes snarest muligt overvågning af spildevand fra fly fra Kina med
     henblik på at overvåge smitten med COVID-19 ombord på fly samt sekventere
     spildevandet.

• Der udarbejdes kommunikationsmateriale vedrørende anbefalinger til rej-
     sende fra Kina, herunder anbefalinger om mundbind, som luftfartsbranchen
     kan videreformidle til ankommende passagerer.
                                    Med venlig hilsen

                                       Sophie Løhde

                                                                                                                                       Side 2
