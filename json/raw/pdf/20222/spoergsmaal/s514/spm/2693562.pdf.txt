                                                    Udlændinge- og Integrationsudvalget 2022-23 (2. samling)
                                                                                                                      Offentligt

Spørgsmål nr. S 514
§ 20-spørgsmål til skriftlig besvarelse

Til:         Udlændinge- og integrationsministeren
Dato:        20. april 2023
Stillet af:  Mikkel Bjørn (DF)

Hvad er ministerens holdning til, at udlændinge dømt for tyveri,
indbrudstyveri, ulovlig omgang med hittegods, underslæb, bedrageri,
databedrageri, mandatsvig, afpresning, åger, skyldnersvig, hærværk,
hvidvask, narkokørsel med eksempelvis THC eller amfetamin i blodet,
påkørsel for rødt lys af en cyklist i et fodgængerfelt, ulovlig besiddelse af
knive, kastestjerner, kasteknive, kasteøkser, kårdestokke, blankvåben, slag-
og stødvåben, herunder knojern, totenschlægere og gummiknipler,
ammunition til skydevåben, henkastelse af affald i naturen eller udlændinge,
som nægter at oplyse deres navn, adresse og fødselsdato til politiet, på trods
heraf alligevel godt kan optages på lovforslag om indfødsrets meddelelse
uden nogen former for karenstid, og uden at deres sager på noget tidspunkt
forelægges for Indfødsretsudvalget?
(Spm. nr. S 514).

Begrundelse
Der henvises til, at en lang række former for kriminalitet ikke på nuværende
tidspunkt medfører karensperiode eller forelæggelse for Indfødsretsudvalget
efter bilag 2 i cirkulæreskrivelse om naturalisation, herunder f.eks. bøder
under 3.000 kr. for bl.a. tyveri, indbrudstyveri og underslæb, hærværk ved
overtrædelse af straffelovens § 291, stk. 1, eller hvidvask ved overtrædelse
af straffelovens § 290 a, stk. 1.

Svaret bedes sendt elektronisk til spørgeren på mikkel.bjoern@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
