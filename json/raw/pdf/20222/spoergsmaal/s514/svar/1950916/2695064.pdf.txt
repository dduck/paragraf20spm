                  Udlændinge- og Integrationsudvalget 2022-23 (2. samling)
                                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Mikkel Bjørn (DF) har den 20. april 2023 stillet følgende          24. april 2023
spørgsmål nr. S 514 til udlændinge- og integrationsministeren, som hermed besva-
res.                                                                                     Udlændinge- og
                                                                                         Integrationsministeriet
Spørgsmål S 514:
                                                                                         Indfødsret
Hvad er ministerens holdning til, at udlændinge dømt for tyveri, indbrudstyveri,         Slotsholmsgade 10
ulovlig omgang med hittegods, underslæb, bedrageri, databedrageri, mandatsvig,           1216 København K
afpresning, åger, skyldnersvig, hærværk, hvidvask, narkokørsel med eksempelvis
THC eller amfetamin i blodet, påkørsel for rødt lys af en cyklist i et fodgængerfelt,    Tel.      6198 4000
ulovlig besiddelse af knive, kastestjerner, kasteknive, kasteøkser, kårdestokke,
blankvåben, slag- og stødvåben, herunder knojern, totenschlægere og gummikni-            Mail      uim@uim.dk
pler, ammunition til skydevåben, henkastelse af affald i naturen eller udlændinge,
som nægter at oplyse deres navn, adresse og fødselsdato til politiet, på trods heraf     Web       www.uim.dk
alligevel godt kan optages på lovforslag om indfødsrets meddelelse uden nogen
former for karenstid, og uden at deres sager på noget tidspunkt forelægges for Ind-      CVR-nr. 36977191
fødsretsudvalget?
                                                                                         Sags nr.  2023 - 6810
Svar:                                                                                    Akt-id    2291963

1. Behandlingen af ansøgninger om naturalisation sker efter de retningslinjer, som
et flertal i Folketinget er blevet enige om. Senest indgik Socialdemokratiet den 20.
april 2021 sammen med Venstre, Det konservative Folkeparti og Liberal Alliance en
aftale om indfødsret, som er udmøntet i cirkulæreskrivelse nr. 9461 af 17. juni 2021
om naturalisation.

Det fremgår af denne aftale blandt andet, at hvis en ansøger om dansk statsborger-
skab opfylder de almindelige betingelser for at erhverve dansk statsborgerskab ved
lov, herunder vandelskravet, vil ansøgeren kunne optages på et lovforslag om ind-
fødsrets meddelelse uden at blive forelagt Folketingets Indfødsretsudvalg.

Med aftalen af 20. april 2021 blev vandelskravet skærpet, således at en ansøger,
der er idømt betinget eller ubetinget fængselsstraf eller foranstaltninger efter straf-
felovens kapitel 9, ikke kan optages på et lovforslag om indfødsrets meddelelse.

Side 1/2
Det fremgår hertil af cirkulæreskrivelsen om naturalisation, at ansøgere, der i øvrigt
er straffet, ikke kan optages på et lovforslag om indfødsrets meddelelse før udløbet
af en vis karenstid, medmindre forholdet ikke er karensgivende. Det betyder bl.a.,
at bøder på 3.000 kr. og derover medfører en karensperiode for optagelse på et
lovforslag om indfødsrets meddelelse i 4 år og 6 måneder fra afgørelsestidspunktet
i Kriminalregisteret, jf. bilag 2 til cirkulæreskrivelsen om naturalisation.

Med den seneste indfødsretsaftale blev vandelskravet endvidere skærpet, således
at karenstiden for ansøgere, der flere gange har begået karensgivende strafbare
forhold, fremover forlænges med, hvad der svarer til karenstiden for hvert enkelt
gentagelsestilfælde.

Herudover følger det af cirkulæreskrivelsen om naturalisation, at såfremt ganske
særlige forhold taler herfor, kan en sag forelægges for Folketingets Indfødsretsud-
valg med henblik på dispensation fra vandelskravet, hvis ansøgeren enten er blevet
straffet med en bøde i niveauet fra 3.000 kr. til og med 10.000 kr. for overtrædelse
af anden lovgivning end straffeloven, færdselsloven, lov om euforiserende stoffer,
knivloven og våbenloven, eller hvis ansøgeren enten er blevet straffet med en bøde
i niveauet 3.000 kr. til under 3.500 kr., eller hvis ansøgeren er blevet straffet med
en samlet bøde på mellem 3.500 kr. til og med 5.000 kr. for flere overtrædelser af
færdselsloven til samtidig bedømmelse, og såfremt hver bøde ikke har udløst en
bøde på 3.500 kr. eller derover.

2. Jeg er glad for den aftale, der blev indgået i 2021, da det blev understreget, at
tildeling af dansk statsborgerskab er noget, man skal gøre sig fortjent til. Jeg synes
også, at parterne fandt et passende niveau i forhold til reglerne om bøder og ka-
rens, hvorfor jeg aktuelt ingen planer har om at foreslå dette ændret.

Kaare Dybvad Bek

                  /
                                            Nicolai Holm Larsen

Side 2/2
