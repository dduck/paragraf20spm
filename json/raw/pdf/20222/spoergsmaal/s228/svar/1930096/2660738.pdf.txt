Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Theresa Berg Andersen (SF) har d. 6. februar 2023
2023 - 1351  stillet følgende spørgsmål nr. S 228 til social- og boligministeren, som hermed
             besvares.
Doknr.
666806       Spørgsmål nr. S 228:
             ”Hvornår planlægger ministeren at indkalde til politiske forhandlinger om
Dato         efterværnsområdet?”
10-02-2023
             Svar:
             Det er helt rigtigt, at det fremgår af aftalen Børnene Først, som den tidligere
             regering indgik med bred opbakning fra folketingets partier, at der skal ses på
             efterværnsindsatsen, fordi vi som samfund taber for mange af de unge i
             overgangen til voksenlivet.

             Med aftalen blev der også iværksat et større analysearbejde, med henblik på at
             få mere viden om efterværnsområdet. Jeg har noteret mig, at der i foråret og
             sommeren 2022 blev afholdt temamøder med ordførerne bag aftalen og
             resultaterne af analyserne blev offentliggjort. I samme ombæring blev der taget
             hul på drøftelser af, hvordan indsatsen i overgangen til voksenlivet
             tilrettelægges bedst muligt fremover.

             Arbejdet blev sat i bero, da der blev udskrevet folketingsvalg. Jeg er ved at
             danne mig et overblik over resultaterne af analyserne, det arbejde, der er
             foregået i ministeriet og de input, der er kommet fra politisk side. Det mest
             afgørende for mig er, at vi får tænkt os om og fundet den bedst mulige løsning
             for de unge.

             Jeg vil række ud til ordførerkredsen bag aftalen, når vi er klar til den videre
             proces.

             Med venlig hilsen
             Pernille Rosenkrantz-Theil
             Social- og boligminister

                             1
