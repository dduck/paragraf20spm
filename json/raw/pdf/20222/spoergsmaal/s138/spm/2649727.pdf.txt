                                                      Klima-, Energi- og Forsyningsudvalget 2022-23 (2. samling)
                                                                                                                         Offentligt

Spørgsmål nr. S 138
§ 20 – spørgsmål til mundtlig besvarelse den 25. januar 2023

Til:         Klima-, energi- og forsyningsministeren
Dato:        20. januar 2023
Stillet af:  Søren Egge Rasmussen (EL)

Hvad vil ministeren gøre for at leve op til regeringsgrundlagets ambition om
at »sætte turbo på den grønne omstilling med mere vedvarende energi«, når
udbygning af landvind ikke var nævnt i regeringens første lovprogram, og
når ministeren til DR har udtalt, at han mener, at den manglende udbygning
af landvind er træls?
(Spm. nr. S 138).

Begrundelse
Der henvises til artiklen »»En falliterklæring«: De næste to år ser der ikke ud
til at blive sat eneste vindmølle op på land« bragt den 19. januar 2023 på
DR’s hjemmeside, hvoraf det fremgår, at Energistyrelsen vurderer, at der i
2023 og 2024 ikke opstilles nye landvindmøller. I artiklen erkender
ministeren også, at han ikke har guddommelige evner, og at han mener, at
det er træls, hvis der i 2023 ikke opstilles nye landvindmøller.

På Folketingets formands vegne
Lovsekretariatet

                                                                                 Side 1 | 1
