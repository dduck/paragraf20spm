                             Udvalget for Digitalisering og It 2022-23 (2. samling)
                                                                                      Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00
                             digmin@digmin.dk

Sagsnr.      Svar på spørgsmål stillet af Lisbeth Bech-Nielsen (SF) den 2. juni 2023.
2023 - 2118
             Spørgsmål nr. S 680:
Doknr.       ”Hvornår og i hvilke tilfælde mener ministeren at offentlige myndigheders overvågning af bor-
22555        gere er nødvendig og relevant målt op mod hensynet til privatlivets fred, siden ministeren på
             seneste samråd i Udvalget for Digitalisering og IT den 19. april 2023 gav udtryk for, at græn-
Dato         sen for overvågning af borgerne skal afgøres af, om den indsamlede data er relevant?”
12-06-2023
             Svar:
             Hvornår dataindsamling er relevant i kontroløjemed, mener jeg, er en konkret diskussion, som
             skal tages i det enkelte tilfælde, på et givent ressortområde mv.

             Jeg vil fortsat fastholde, at det er centralt i et velfærdssamfund som det danske, at der er tillid
             til den offentlige sektors forvaltning af offentlige midler. For at fastholde den høje tillid, der
             heldigvis er til den offentlige sektor i Danmark, mener jeg, at det er nødvendigt at udøve kon-
             trol, fx i forbindelse med udbetaling af offentlige ydelser.

             Samtidig vil jeg understrege, at jeg ser det som et centralt element for tilliden til den offent-
             lige sektor, at borgernes data indsamles, opbevares og behandles ansvarligt og naturligvis i
             overensstemmelse med den gældende lovgivning på området.

             Med venlig hilsen
             Marie Bjerre
