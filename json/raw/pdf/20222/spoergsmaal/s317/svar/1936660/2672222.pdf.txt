Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                      Ministeren
Christiansborg
                                                                                 Frederiksholms Kanal 21
Medlem af Folketinget Torsten Gejl (ALT) har den 28. februar 2023 stil-          1220 København K
let spørgsmål nr. S 327, som hermed besvares.                                    Tlf. nr.: 33 92 50 00
                                                                                 E-mail: uvm@uvm.dk
Spørgsmål nr. S 327:                                                             www.uvm.dk
Hvordan mener ministeren, at forsørgelsesgrundlaget for borgere med et           CVR-nr.: 20453044
handicap kan sikres, således at de også bliver en del af målsætningen om
at gennemføre en uddannelse?                                                     8. marts 2023
                                                                                 Sagsnr.: 23/04333
Svar:
Det er regeringens ønske, at unge med funktionsnedsættelser skal have
mulighed for at gennemføre en uddannelse på lige fod med andre bor-
gere. Der er i dag mulighed for, at elever og studerende på erhvervsud-
dannelser og videregående uddannelser med varige fysiske eller psykiske
funktionsnedsættelser kan modtage et handicaptillæg ved siden af SU’en.
Tillægget skal være med til at understøtte, at forsørgelsesgrundlaget ikke
bliver en barriere for, at unge med funktionsnedsættelser kan gennem-
føre en uddannelse.

Regeringen har i regeringsgrundlaget fremsat en ambition om, at der ska-
bes bedre muligheder for, at personer med handicap kan blive en del af
et arbejdsfællesskab. Derfor vil regeringen tage initiativ til, at der udarbej-
des en handlingsplan, hvor der bl.a. sættes mål for, at flere med handicap
kan bidrage på arbejdsmarkedet, herunder se på muligheder for at skabe
mere fleksible uddannelsesveje for studerende med handicap.

                                Med venlig hilsen

                                 Mattias Tesfaye
