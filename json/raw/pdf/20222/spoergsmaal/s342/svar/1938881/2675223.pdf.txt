                                                                                  Erhvervsudvalget 2022-23 (2. samling)
                                                                                                                         Offentligt

Folketingets Lovsekretariat                                                       ERHVERVSMINISTEREN

                                                                                  14. marts 2023

Besvarelse af spørgsmål 334 stillet af Peder Hvelplund (EL) den 6.                ERHVERVSMINISTERIET
marts 2023.
                                                                                  Slotsholmsgade 10-12
Spørgsmål 334:                                                                    DK - 1216 København K
Er ministeren villig til at ligestille lovgivningen, så der er ensartede regler,
uanset om man som borger er udsat for IT-kriminalitet, er udsat for såkaldt       Tlf.  33 92 33 50
phishing, hvor man narres til at udlevere kreditkortoplysninger, eller om
man manipuleres til at overføre penge, og mener ministeren, at det er nød-        Fax. 33 12 37 78
vendigt at styrke informationen om og advarslerne mod metoden med per-
sonlig manipulation for at franarre borgere kontanter gennem kriminel ak-         CVR-nr. 10092485
tivitet?
                                                                                  EAN nr. 5798000026001
Svar:
Det lægges til grund for besvarelsen, at der ved IT-kriminalitet og phishing      em@em.dk
henvises til metoder for kriminelle til at tilegne sig en borgers oplysninger,
som fx betalingskort, NemID og nøglekort, hvor borgeren ikke umiddelbart          www.em.dk
med nogen handling har kunnet afværge dette. Der lægges desuden til
grund, at der ved ligestilling menes, at forbrugeren i begge situationer hæf-
ter med udgangspunkt i forbrugerens ansvar for at afværge svindlen. På
dette grundlag er der allerede ligestilling mellem de forskellige måder, man
kan blive udsat for svindel på.

For hæftelses- og ansvarsreglerne i disse situationer henviser jeg til min
besvarelse af ERU spørgsmål 24 alm del.

I en situation, hvor borgeren bliver overtalt til at overføre penge, er ansvaret
borgerens eget, idet borgeren kunne have undladt dette.

Det er vigtigt at oplyse og informere borgerne om, hvordan de kan undgå
at blive manipuleret og svindlet. Politiet, Ældre Sagen, Det Kriminalpræ-
ventive Råd og Finans Danmark har indgået et samarbejde med henblik på
at stoppe telefonsvindel særligt målrettet ældre.

Endvidere har Digitaliseringsstyrelsen og Erhvervsstyrelsen samlet vigtig
viden om informationssikkerhed på Sikkerdigital.dk, hvor borgere, virk-
somheder og myndigheder kan finde viden, vejledning og konkrete værk-
tøjer til en sikker digital hverdag.
Sikkerdigital.dk har fra d. 1. december 2022 kørt en kampagne om identi-
tetstyveri i et samarbejde mellem Digitaliseringsstyrelsen, KL, Danske Re-
gioner og Finans Danmark. Kampagnen kørte på de sociale medier og som
reklamespots på TV2. Jeg mener på den baggrund, at der er kilder til infor-
mation om en tryg digital hverdag.

Med venlig hilsen

Morten Bødskov
