Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Brigitte Klintskov Jerkel (KF) har d. 10. maj 2023 stillet
2023 - 4255  følgende spørgsmål nr. S 601 til social- og boligministeren, som hermed
             besvares.
Doknr.
708267       Spørgsmål nr. S 601:
             ”Mener ministeren, at der er brug for en mere markant regulering af ordningen
Dato         vedrørende servicehunde, når det eksempelvis forholder sig sådan, at alle i
17-05-2023   dag potentielt kan erhverve sig en vest og kalde deres hund for en
             servicehund?”

             Svar:
             Betegnelsen servicehund dækker over hunde, der er særligt trænet til at
             afhjælpe en borgers nedsatte funktionsevne. En servicehund kan enten være
             en hund, der er udvalgt og trænet fra hvalp eller borgerens egen hund, der
             gennemgår træning til servicehund, jf. principmeddelelse 49-18.

             Det er bl.a. private virksomheder og foreninger, som træner hvalpe og hunde til
             at blive servicehunde, ligesom det bl.a. er disse virksomheder og foreninger,
             der vurderer, om en given hvalp eller hund er egnet til at blive servicehund.

             I medfør af driftsbekendtgørelsens § 130 har personer i almene
             boligorganisationer med vedvarende fysisk eller psykisk funktionsnedsættelse
             eller blinde og svagtseende, der er afhængige af et servicedyr ret til at holde et
             sådant uanset bestemmelserne i en husorden. Ved servicedyr forstås fører- og
             servicehunde, som er specielt trænet til at udføre en eller flere nytteopgaver for
             personen.

             Jeg har ikke overblik over ordninger på andre ressortområdet, som giver
             særlige rettigheder til borgere med servicehunde.

             Det er bl.a. en betingelse for at få støtte til en servicehund efter
             hjælpemiddelreglerne, at hunden i væsentlig grad skal kunne afhjælpe
             borgerens nedsatte funktionsevne, i væsentlig grad lette den daglige tilværelse
             i hjemmet eller være nødvendig for, at borgeren kan udøve et erhverv. Der er
             herudover i den sociale lovgivning ikke opstillet specifikke krav til
             servicehundenes træning eller kvalifikationer.

                             1
Jeg er ikke bekendt med, at der skulle være givet støtte efter
hjælpemiddelreglerne til servicehunde i tilfælde, hvor betingelserne nævnt
ovenfor ikke er opfyldt.
Med venlig hilsen
Pernille Rosenkrantz-Theil
Social- og boligminister

                                                                                                                                  2
