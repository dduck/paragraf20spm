                                                                                      Udvalget for Digitalisering og It 2022-23 (2. samling)
                                                                                                                                               Offentligt

Folketingets Lovsekretariat                                                                         Stormgade 2-6
                                                                                               1470 København K
                                                                                              Telefon 72 28 24 00

Sagsnr.     Svar på spørgsmål stillet af medlem af Folketinget Lisbeth Bech-Nielsen (SF) den 11.
2023 - 297  januar 2023.

Doknr.      Spørgsmål nr. S 74:
583962      ”Hvad mener ministeren om, at kun 4,8 pct. af danskerne i november 2022 brugte
            mit.dk som digital postkasse?”
Dato
30-01-2023  Svar:
            Jeg vil indledningsvis bemærke, at jeg principielt ikke har en holdning til, hvor mange
            danskere der benytter forskellige private tjenester.

            Den procentvise fordeling af log-ins på de forskellige visningsklienter, som Digitalise-
            ringsstyrelsen har oplyst til Danmarks Radio, viser hvor stor en andel af trafikken, der
            tilgår de pågældende visningsklienter. Den procentvise fordeling viser derfor ikke, at
            4,8 pct. af danskerne benytter mit.dk-appen, men at 4,8 pct. af log-ins i en given peri-
            ode er sket via mit.dk-appen.

            Tallene for log-in ændrer sig løbende, og i tabel 1 nedenfor kan fordelingen for perio-
            den 23. december 2022 til 6. januar 2023 ses.

            Tabel 1

                Fordeling af log-ins i perioden 23. december 2022 til 6. januar 2023

            (fordeling i pct.)     Web                                                   App   Total
            Klient
            Offentlige Klienter  4,75*                                                4,42**   9,17
            e-Boks                                                                            83,84
            Mit.dk               15,83                                                68,01
                                  0,87                                                  6,12   6,99

            * Borger.dk og Virk
            ** Den offentlige Digital Post-app

            Ordningen med kommercielle visningsklienter muliggjorde, at e-Boks kunne fortsætte
            med at vise offentlig Digital Post, hvis en anden leverandør end e-Boks vandt det lov-
            pligtige udbud af Digital Post i 2019. Ligeledes muliggjorde det, at Netcompany kunne
            vise offentlig Digital Post på deres private visningsklient mit.dk. Endvidere betyder
            ordningen, at der nu er etableret et frit marked for digital post fra private virksomhe-
            der.
Ifølge lov om Digital Post fra offentlige afsendere, er alle visningsklienter retligt side-
stillet, og borgernes retsstilling er den samme, uanset hvilken visningsklient de anven-
der.
Introduktionen af kommercielle visningsklienter har derudover muliggjort, at dan-
skerne kan læse offentlig Digital Post på den platform de ønsker, uafhængigt af hvilken
leverandør der måtte vinde et udbud på et givent tidspunkt. Derudover bidrager mo-
dellen til, at de forskellige platforme udvikler bedre services til brugerne, da der nu er
konkurrence på området.
Til forskel fra den tidligere Digital Post-løsning, så ejer den offentlige sektor nu Digital
Post-løsningen, som er en kritisk offentlig infrastruktur, og kan frit tilpasse løsningen,
samt konkurrenceudsætte den til en ny leverandør. Det står i modsætning til tidligere,
hvor den offentlige sektor var kunde hos e-Boks, og dermed ikke havde fri adgang til at
tilpasse Digital Post løsningen, eller flytte denne til en ny leverandør.
Med venlig hilsen
Marie Bjerre

                                                                                                                                              2
