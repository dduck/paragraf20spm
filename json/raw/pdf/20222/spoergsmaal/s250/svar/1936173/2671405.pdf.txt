                                                                                          Sundhedsudvalget 2022-23 (2. samling)

                                                                                          Slotsholmsgade 10-12  Offentligt
                                                                                          DK-1216 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 06-03-2023
                                                                                          Enhed: Udgifter
                                                                                          Sagsbeh.: JOV
                                                                                          Sagsnr.: 2023 - 827
                                                                                          Dok. nr.: 591212

Medlem af Folketinget Peder Hvelplund (EL) har den 14. februar 2023 stillet følgende
spørgsmål nr. S 250 til indenrigs- og sundhedsministeren, som hermed besvares.

Spørgsmål S 250:
”Er ministeren af den opfattelse, at der ikke findes et eneste eksempel på et doku-
mentationskrav i regionerne eller kommunerne, der skal sløjfes?”

Svar:
Jeg kan oplyse, at jeg ikke aktivt har haft pincet og lup fremme for at plukke en enkelt
overflødig eller uhensigtsmæssig regel. Det skal ses i sammenhæng med, at regerin-
gen ønsker at gennemføre en omfattende frisættelse af den offentlige sektor. Her
rækker pincetten ikke langt.

Regeringens ambition med denne frisættelse er grundlæggende at forandre den
måde, som velfærden i dag styres, dokumenteres, kontrolleres og leveres på. Det er i
denne sammenhæng, at regeringen har et fokus på at fjerne unødvendige dokumen-
tationskrav og bureaukrati, der dræner medarbejdernes engagement og tager tid fra
kerneopgaven.

Det går vi i gang med område for område, og vi starter med ældreområdet.

                                          Med venlig hilsen

                                            Sophie Løhde
