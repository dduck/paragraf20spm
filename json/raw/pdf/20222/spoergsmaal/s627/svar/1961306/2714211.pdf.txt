Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Charlotte Broman Mølbæk (SF) har den 17. maj            1220 København K
2023 stillet spørgsmål nr. S 627, som hermed besvares.                        Tlf. nr.: 33 92 50 00
                                                                              E-mail: uvm@uvm.dk
Spørgsmål nr. S 627:                                                          www.uvm.dk
Hvordan vil regeringen løfte kvaliteten i dagplejen, og mener regeringen,     CVR-nr.: 20453044
at der er behov for mere uddannelse til dagplejerne og for at sikre en
bedre normering, f.eks. ved at lave et stop for indskrivning af 5. barn?      25. maj 2023
                                                                              Sagsnr.: 23/09579
Svar:
Jeg kan oplyse, at det er kommunerne, der har ansvaret for dagtilbud-
dene, herunder ansvaret for, at såvel dagplejere som daginstitutioner har
den viden og de kompetencer, der er nødvendige for, at de kan efterleve
de krav til pædagogisk kvalitet, der følger af dagtilbudsloven.

Efter gældende regler i dagtilbudsloven kan en dagplejer i dag have mak-
simalt fem børn. Jeg mener ikke, at tiden er til mere lovgivning ved at
nedsætte loftet for antal børn i dagplejen. Dagtilbudslovens regler inde-
bærer, at det altid vil være den enkelte kommune, der skal vurdere, hvor
mange børn den enkelte dagplejer kan have. Det handler om, at dagpleje-
ren skal kunne tage vare på børnene på en tryg, omsorgsfuld og forsvar-
lig måde og kunne efterleve de krav til pædagogisk kvalitet, der følger af
dagtilbudsloven.

Det fremgår af den nyligt offentliggjorte nationale undersøgelse af kvali-
tet i dagtilbud for 0-2 årige, at hovedparten af dagplejerne har fire børn
eller tre børn. Mens 8 pct. af dagplejerne har fem børn. Herudover viser
undersøgelsen, at den gennemsnitlige dagsnormering for dagplejerne er
2,6 børn per dagplejer på observationsdagen.

Jeg har i forlængelse af offentliggørelse af kvalitetsundersøgelsen sendt et
brev til alle kommunerne og indskærpet det ansvar, kommunerne har for
at sikre kvalitet i dagtilbud. Det indebærer også, at kommunerne skal vur-
dere, om dagplejerne nogle steder har for mange børn.
Normeringer er vigtige, men det er også vigtigt, at vi har fokus på, hvad
der skal til for at sikre kvalitetsudviklingen. Den nationale kvalitetsunder-
søgelse på 0-2-årsområdet peger på en række områder, hvor kommuner,
daginstitutioner og dagplejen allerede i dag kan gå i gang med at skabe
forandringer, der kan løfte kvaliteten. Konkret peger undersøgelsen fx
på, at det er vigtigt, at legetøjet er tilgængeligt for børnene, så de selv kan
nå det. Den peger også på, at der mange steder er behov for, at det pæ-
dagogiske personale øger opmærksomheden på at hjælpe børnene med at
se hinanden og understøtte de gode børnefællesskaber.
Afslutningsvis kan jeg oplyse, at Danmarks Evalueringsinstitut (EVA) og
Det Nationale Forsknings- og Analysecenter for Velfærd (VIVE) på
vegne af Børne- og Undervisningsministeriet i tillæg til kvalitetsundersø-
gelsen har udarbejdet to hæfter om resultaterne for hhv. daginstitutio-
nerne og dagplejen, som er sendt til alle landets kommuner. Hæfterne in-
deholder bl.a. en række refleksionsspørgsmål, der kan bruges som inspi-
ration til at starte en dialog om kvaliteten med afsæt i de nationale resul-
tater.

                                Med venlig hilsen
                                 Mattias Tesfaye

                                                                                                                    2
