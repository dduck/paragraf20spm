Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                     Ministeren
Christiansborg
                                                                                Frederiksholms Kanal 21
Medlem af Folketinget Theresa Berg Andersen (SF) har den 18. april              1220 København K
2023 stillet spørgsmål nr. S 502, som hermed besvares.                          Tlf. nr.: 33 92 50 00
                                                                                E-mail: uvm@uvm.dk
Spørgsmål nr. S 502:                                                            www.uvm.dk
Hvad er regeringens holdning til den bedrøvelige tendens med flere sko-         CVR-nr.: 20453044
lelukninger i mindre byer, og mener regeringen, at der er behov for at
understøtte kommunerne med at opretholde de små skoler i de mindre              24. april 2023
byer til gavn for børnene, familierne og lokalsamfundene?                       Sagsnr.: 23/07281

Begrundelse
Der henvises til artiklen »Skal man bevare en skole med 48 elever? »Vi
betaler altså også skat her i Vestervig«« bragt den 17. april 2023 på Jyl-
lands-Postens hjemmeside.

Svar:
Det er vigtigt for mig, at den lokale folkeskole er et godt og attraktivt til-
bud, hvor det er naturligt at sende ens børn hen. Jeg er af den opfattelse,
at nærhed i skolevæsenet er vigtigt – både for lokalsamfundet og for
sammenhængskraften i vores samfund.

Den lokale folkeskole er i mange tilfælde et samlingspunkt. Ikke bare for
de elever, der har deres daglige gang på skolen, men for hele lokalsam-
fundet. Der er derfor også trist hver gang en folkeskole må lukke. Samti-
digt er det vigtigt, at elevgrundlaget på den enkelte folkeskole er tilstræk-
keligt til, at kvaliteten i undervisningen kan opretholdes inden for rime-
lige ressourcemæssige rammer.

Det er kommunerne, der har ansvaret for det lokale skolevæsen, herun-
der placeringen af de enkelte skoler, og det er min opfattelse, at kommu-
nerne er de bedste til at træffe beslutninger herom. Det gælder også i for-
hold til at finde lokale løsninger for, hvordan der bedst muligt kan sikres
gode rammer for undervisningen i folkeskolerne.

                                Med venlig hilsen

                                 Mattias Tesfaye
