Folketingets Lovsekretariat              Ældreudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.     Medlem af Folketinget Pia Kjærsgaard (DF) har d. 19. januar 2023 stillet
            følgende spørgsmål nr. S 119 til ældreministeren, som hermed besvares.
Doknr.
659811      Spørgsmål nr. S 119:
            Er ministeren indstillet på fremadrettet at forpligte kommunerne til at have en
Dato        klippekortordning, hvor de svageste hjemmeboende ældre og
26-01-2023  plejehjemsbeboere har ret til en halv times ekstra hjælp om ugen, der kan
            spares op?

            Svar:
            Regeringen er optaget af at sikre de ældre reel selvbestemmelse. Det er et
            klart pejlemærke for arbejdet med ældreområdet. Et andet pejlemærke er
            afskaffelse af unødigt bureaukrati og kontrol og dermed også, at vi ikke
            utilsigtet kommer til at tilføre flere lag, der afstedkommer mere bureaukrati.

            Det er erfaringen, at klippekortsordningerne mange steder netop har medført
            øget bureaukrati, og derfor er løsningen efter min opfattelse ikke, at Folketinget
            indfører et detaljeret lovkrav om, at kommunerne skal levere klippekortet til de
            svageste hjemmehjælpsmodtagere og klippekortet til plejehjemsbeboerne. Vi
            skal ikke have mere bureaukrati men derimod holde fokus på, hvordan vi kan
            bidrage til en alderdom med livsglæde, hvor den enkelte ældre har mere
            selvbestemmelse.

            Regeringen ønsker, at den ældre borger sættes før systemet, og
            medarbejderne skal mødes med tillid og respekt for fagligheden. Tiden i
            ældreplejen skal bruges på nærvær og omsorg, og plejen skal gives med
            udgangspunkt i den enkelte ældres behov.

            Vi skal bevæge Danmark fra en velfærdsstat til et velfærdssamfund, hvor der
            er langt mere lokal frihed, ansvar og engagement. Regeringens mål er en
            ældrepleje, hvor den enkelte borger har mulighed for at vælge den velfærd og
            service, der passer bedst til den enkeltes livssituation.

            Med venlig hilsen
            Mette Kierkgaard
            Ældreminister

                                                                                                                                              1
