Folketingets Lovsekretariat     Boligudvalget, Socialudvalget 2022-23 (2. samling)
Kirsten.Normann.Andersen@ft.dk                                                          Offentligt

                                       Holmens Kanal 22
                                       1060 København K
                                       Telefon 33 92 93 00
                                       post@sm.dk
                                       www.sm.dk

Sagsnr.     Medlem af Folketinget Kirsten Normann Andersen (SF) har d. 23. januar 2023
2023 - 864  stillet følgende spørgsmål nr. S 149 til social- og boligministeren, som hermed
            besvares.
Doknr.
661640      Spørgsmål nr. S 149:
            Hvad er ministerens holdning til, at en 80-årig beboer i en almen
Dato        boligforening ikke længere kan vaske sit eget tøj i foreningens vaskekælder,
31-01-2023  da hun hverken ejer en smartphone eller en computer og dermed ikke kan
            anvende den nye digitale betalingsmetode, som er blevet installeret i
            ejendommens vaskekælder?

            Svar:
            Det fremgår af artiklen i Politiken, at man i den almene boligejendom er gået fra
            at have automatisk betaling via huslejen til en digital betaling via en app eller
            hjemmeside. Ændringen er blevet besluttet på et afdelingsmøde, og det er
            dermed en beboerdemokratisk beslutning, som flertallet har stemt igennem.

            Overordnet mener jeg, at der kan være mange positive aspekter ved, at
            betalingen overgår fra at være inkluderet i huslejen til at være digital og efter
            individuelt forbrug. Når beboerne hver især betaler for deres eget forbrug fører
            det forhåbentlig også til, at energiforbruget reduceres til gavn for miljøet og
            klimaet.

            Selvom beslutningen har opbakning blandt flertallet af beboerne, mener jeg
            dog stadig, det er vigtigt, at der tages hensyn til alle beboere i ejendommen,
            når sådan en beslutning tages. De, der er fritaget for digital post, bør få
            præsenteret en anden løsning til betaling, som de kan bruge.

            Jeg noterer mig dog i den forbindelse, at der er en mulighed for, at beboeren
            kan få en konto til leverandørfirmaet i banken, som automatisk tankes op, og at
            FSB i artiklen beklager, at de ikke har informeret og rådgivet beboerne bedre
            om betalingsændringen, og undtagelsesmuligheden.

            Med venlig hilsen
            Pernille Rosenkrantz-Theil
            Social- og boligminister

                                                                                                                                              1
