                                                      Boligudvalget, Socialudvalget 2022-23 (2. samling)
                                                                              (Omtryk - 25-01-2023 - Omtrykt)
                                                                                                              Offentligt

Spørgsmål nr. S 149
§ 20-spørgsmål til skriftlig besvarelse

Til:         Social- og boligministeren
Dato:        23. januar 2023
Stillet af:  Kirsten Normann Andersen (SF)
OMTRYKT:     (ændret adressat, den 25. januar 2023).

Hvad er ministerens holdning til, at en 80-årig beboer i en almen
boligforening ikke længere kan vaske sit eget tøj i foreningens vaskekælder,
da hun hverken ejer en smartphone eller en computer og dermed ikke kan
anvende den nye digitale betalingsmetode, som er blevet installeret i
ejendommens vaskekælder?
(Spm. nr. S 149).

Begrundelse
Der henvises til artiklen »80-årige Johanne Marie kan ikke længere få vasket
sit tøj: Man kan da ikke kræve, at jeg skal have en mobiltelefon« bragt den
23. januar 2023 i Politiken. Det fremgår heraf, at en 80-årig pensionist ikke
længere kan vaske sit eget tøj, da hun hverken ejer en smartphone eller en
computer, og at det almene boligselskabs ejendomskontor ikke ydede den
nødvendige hjælp til at sætte en ikkedigital løsning op.

Svaret bedes sendt elektronisk til spørgeren på
Kirsten.Normann.Andersen@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

Kopi sendt til ældreministeren
