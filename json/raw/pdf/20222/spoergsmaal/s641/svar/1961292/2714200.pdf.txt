                                                                                                  Klima-, Energi- og Forsyningsudvalget 2022-23 (2. samling)
                                                                                                 Klima-, Energi- og Forsyningsudvalget 2022-23 (2. samOlifnfegn) tligt

                                                                                                                                                      KEF Alm.del - Bilag 134
                                                                                                                                                                          Offentligt

                                                                                                                                            Dato 24. februar 2022
                                                                                                                                            J nr. 2022-4393

Orientering om opkrævning af negative pristillæg for VE-anlæg
Problem
Ejere af anlæg, der får pristillæg som en fast afregningspris1, har gennem læn-
gere tid opbygget en gæld til staten. En fast afregningspris betyder, at ejerne er
berettiget til at modtage fx 60 øre for overskudsproduktion på anlægget (se illu-
stration), og dermed garanteret en vis indtægt for den strøm, der produceres på
anlægget.

Der er tale om flere forskellige (nu lukkede) støtteordninger for hovedsageligt
mindre VE-anlæg. Det er både en stor mængde husstandssolceller, men dog
også ældre større kommercielle solcelleanlæg. Derudover er det de fleste hus-
standsvindmøller og enkelte kommercielle vindmøller, herunder fire større for-
søgsvindmøller ved Nissum Bredning. Endelig er der tale om lidt større elprodu-
cerende biogasanlæg. Fælles for dem er, at de modtager et pristillæg i form af
en fast afregningspris for elektricitet.

1 I Lov om fremme af vedvarende energi (VE-lovens) §§ 35 b, 39 og 41, § 43 f, stk. 1, §                                   Klima-, Energi- og
43 g, stk. 1 og § 47, stk. 2, stk. 3, nr. 1, stk. 4-7 og stk. 9, nr. 1.                                                   Forsyningsministeriet

                                                                                                                Side 1/3  Holmens Kanal 20
                                                                                                                          1060 København K

                                                                                                                          T: +45 3392 2805
                                                                                                                          E: kefm@kefm.dk

                                                                                                                          www.kefm.dk
I dag bliver markedspris og pristillæg udbetalt af to forskellige aktører. Vindstød
A/S udbetaler den fulde markedspris til ejerne, og Energistyrelsen afregner der-
efter pristillægget. I perioder, hvor markedsprisen ligger under den faste afreg-
ningspris, får ejerne udbetalt beløbet op til afregningsprisen (pristillæg). I perio-
der, hvor markedsprisen er højere end afregningsprisen, vil ejerne opbygge et
negativt pristillæg – dvs. en gæld til staten, som skal betales tilbage. Den lange
periode med en høj elpris betyder, at gælden løbende bliver højere, så længe
markedsprisen er højere end afregningsprisen. Loven forholder sig ikke konkret
til håndtering af negative pristillæg ved manglende adgang til modregning, og
den nuværende praksis for udbetaling af den faste afregningspris er ikke desig-
net til at håndtere vedvarende høje elpriser.

Løsning
Energistyrelsen sender derfor en varsling om gæld til ca. 46.000 anlægsejere i
slutningen af februar. Gælden forventes først at blive opkrævet med 30 dages
frist efter ca. 2 måneder. For ca. 12.000 anlæg, der afregnes på månedsbasis er
ejerne løbende siden oktober 2021 informeret om, at de opbygger et negativt
pristillæg, – og mange af dem har pr. 16. januar 2023 betalt deres gæld på sam-
let 363 mio. kr. til Energistyrelsen. Der udestår stadig indbetaling af ca. 142 mio.
kr., men tallet kan være lavere, da ejerne kan indbetale løbende. Den del af
ejerne, der afregnes på årsbasis bliver først ultimo februar informeret om, at de
skylder penge til staten. Det estimeres, at det drejer sig om ca. 39.000 anlæg,
der i alt har opbygget ca. 60 mio. kr. i gæld.

Herunder er en oversigt over fordelingen af gæld for de borgerejede anlæg på
ordningerne på forskellige beløbsstørrelser.

                                     Månedsafregnede                Årsafregnede

Beløbsstørrelse i kr.  Samlet beløb  Antal            Samlet beløb  Antal

Under 2.000             4,4 mio.     5.716            20,1 mio.     23.764

Over 2.000              5,8 mio.     2.092            25,3 mio.     9.183

Over 4.000              2,4 mio.     501              6,7 mio.      1.449

Over 6.000              0,5 mio.     74               0,1 mio.                  134

Over 8.000              0,3 mio.     38               0,1 mio.                  13

Over 10.000             0,8 mio.     35               0,9 mio.                         6

Tabel 1: Oversigt over gæld for borgerejede anlæg. Tal er pr. d. 27. januar og

kan være større i dag.

Det er muligt for anlægsejerne at fravælge pristillægget for fremtiden og dermed
opnå den fulde markedspris for sin overskudsproduktion. Anlægsejerne skal i så
fald selv indgå en aftale med en produktionselleverandør.

Energistyrelsen arbejder på en fremadrettet løsning
For at undgå at ejerne på de omfattede støtteordninger bliver ved med at op-
bygge gæld, så længe markedsprisen er høj, undersøger Energistyrelsen nu,

                                                                                          Side 2/3
hvordan administration af ordningerne kan tilpasses situationen med de høje el-
priser. Der kan gå noget tid, før en løsning er helt på plads, hvilket betyder, at
anlægsejere på både måneds- og årsafregnet basis kan opleve at få opkræv-
ning af gæld (negativt pristillæg), så længe markedsprisen er højere end den fa-
ste afregningspris.

                                                                                                                                                          Side 3/3
