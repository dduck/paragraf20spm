                                                                                            Sundhedsudvalget 2022-23 (2. samling)

                                                                                            Holbergsgade 6       Offentligt
                                                                                            DK-1057 København K

                                                                                            T +45 7226 9000
                                                                                            F +45 7226 9001
                                                                                            M sum@sum.dk
                                                                                            W sum.dk

Folketingets Lovsekretariat                                                                 Dato: 09-02-2023
                                                                                            Enhed: BESS
                                                                                            Sagsbeh.: DEPKROI
                                                                                            Sagsnr.: 2301893
                                                                                            Dok. nr.: 2560879

Medlem af Folketinget Rosa Lund (EL) har den 2. februar 2023 stillet følgende spørgs-
mål nr. S 208 til Indenrigs- og Sundhedsministeren, som hermed besvares.
Spørgsmål S 208:
”Vil ministeren undersøge mulighederne for at tilbyde ukrainske flygtninge i Polen,
der er gravide- flere som følge af voldtægt fra russiske tropper- gratis abort i og trans-
port til Danmark?”
Svar:
Regeringen anerkender de forfærdelige konsekvenser, den russiske invasion har på
mange ukrainske kvinder, herunder ved russiske troppers voldtægter.
Denne situation forværres yderligere ved, at kvinder, som er flygtet til Polen, ikke har
adgang til abort pga. nationale polske abortregler. Regler om abort reguleres ikke på
EU-niveau, men er national kompetence.
Hvis Danmark modtager anmodning om modtagelse af gravide ukrainske kvinder
med henblik på behandling i det danske sundhedsvæsen vil der, ligesom ved anmod-
ninger om modtagelse af andre ukrainere til behandling, blive taget stilling her til.
Ukrainske kvinder, der får opholdstilladelse her i Danmark, har ret til alle sundhedslo-
vens ydelser, herunder abort.

                                          Med venlig hilsen

                                            Sophie Løhde
