                             Klima-, Energi- og Forsyningsudvalget 2022-23 (2. samling)
                                                                                                Offentligt

Folketingets Lovsekretariat                                                            Ministeren
Christiansborg
1240 København K                                                                       Dato
                                                                                       17. maj 2023
                                                                                       J nr. 2023 - 2179

Folketingsmedlem Signe Munk (SF) har d. 11. maj 2023 stillet mig følgende
spørgsmål S 605, som jeg hermed skal besvare:

Spørgsmål nr. S 605:
”Hvornår forventer ministeren at tage initiativer til at forbedre mulighederne for
udbygning af elnettet, herunder mulighederne for at anvende
elektrificeringstillæg til indtægtsrammerne i eldistributionsselskaberne?”

Svar
Med stemmeaftalen om en effektiv og fremtidssikret elinfrastruktur til understøt-
telse af den grønne omstilling og elektrificeringen, fra juni 2021, blev et bredt
flertal af folketingets partier enige om en tidssvarende og agil regulering af net-
virksomhederne. Aftalen skal sikre at reguleringen matcher de ændrede ramme-
vilkår forbundet med elektrificeringen, ved at sikre solide og ansvarlige rammer,
der både stimuler rettidige og effektive investeringer i takt med den grønne om-
stilling. Angående elektrificeringstillægget vil jeg, som aftalt i stemmeaftalen, fo-
relægge den samlede løsning for indikator og ansøgningsbaserede tillæg til ori-
entering for aftaleparterne i tilstrækkelig tid inden udstedelse af bekendtgørel-
sen, som det er aftalt med aftalepartierne bag.

Da tillægget skal træde i kraft 1. januar 2024, forventer jeg, at aftaleparterne ori-
enteres i 3. kvartal 2023.

Med Klimaaftalen om grøn strøm og varme fra juni 2022 igangsatte vi en række
analyser for at sikre en mere proaktiv og omkostningseffektiv udbygning af el-
nettet. Der udarbejdes bl.a. analyse vedrørende mere proaktiv udbygning af
transmissionsnettet, der efter aftalen skal afrapporteres i 2023, og analyser som
skal vurdere mulighederne for hurtigere processer for nettilslutning og netudbyg-
ning. Det fremgår af aftalen, at disse afrapporteres i 1. kvartal 2024.

Med venlig hilsen                                                                      Klima-, Energi- og
Lars Aagaard                                                                           Forsyningsministeriet

                                                                                       Stormgade 2-6
                                                                                       1470 København K

                                                                                       T: +45 3392 2800
                                                                                       E:

                                                                                       www.kefm.dk

                             Side 1/1
