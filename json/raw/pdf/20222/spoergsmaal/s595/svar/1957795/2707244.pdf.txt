Folketingets Lovsekretariat  Klima-, Energi- og Forsyningsudvalget 2022-23 (2. samling)
Christiansborg                                                                                  Offentligt
1240 København K
                                                             Ministeren
                                                             Dato
                                                             15. maj 2023
                                                             J nr. 2023 - 2687

Folketingsmedlem Morten Messerschmidt (DF) har d. 8. maj stillet mig følgende
spørgsmål S 595, som jeg hermed skal besvare.

Spørgsmål nr. S 595:
"Hvad er ministerens holdning til, at afskaffelsen af den gamle nettomålerordning
bl.a. har været medvirkende til, at privatpersoner med små solcelleanlæg har fået
en betydelig højere elregning gennem den seneste tid grundet de høje elpriser, end
hvad de ville have haft, hvis den gamle ordning stadig havde eksisteret, hvor de
havde haft mulighed for at »gemme« deres strøm?"

Svar
Solceller, som er etableret med henblik på et egetforbrug, kan i perioder producere
mere elektricitet, end ejeren af solcellen selv kan bruge. I den situation bliver over-
skudsproduktionen sendt ud på det kollektive elnet til gavn for elnettets øvrige elfor-
brugere.

For solcelleejere har det førhen været praksis, at det kun var differencen mellem        Klima-, Energi- og
den solgte strøm og den købte strøm i løbet af året, som blev afregnet, og at strøm-     Forsyningsministeriet
men dermed blev 'lagret' på elnettet og 'hentet' tilbage igen på et senere tidspunkt
inden for et år, såkaldt årsbaseret nettoafregning. Det bemærkes, at det fysisk ikke     Holmens Kanal 20
er muligt at anvende elnettet som et batteri eller lager. I 2012 blev den årsbaserede    1060 København K
nettoafregning lukket for nye anlæg. For anlæg, der stadig er på den årsbaserede
nettoafregning, gælder det, at de ikke skal betale elafgift af den del af den produce-   T: +45 3392 2800
rede strøm, som de kan bruge inden for et år. Ordningen blev lukket, fordi det var       E: kefm@kefm.dk
blevet en attraktiv indirekte støtte. Med lukningen af den årsbaserede nettoafreg-
ning indførte man timebasseret nettoafregning, som gav mulighed for ikke at betale       www.kefm.dk
elafgift for den del af egenproduktionen, som blev brugt inden for timen.                               Side 1/2

I dag er det alene den overskudsstrøm, som egenproducenten ikke kan bruge i det
øjeblik, den produceres, som sælges som overskudsstrøm til nettet. Det betyder, at
solcelleejerne køber og sælger mere strøm via det kollektive elnet og ikke kan
”gemme” strøm på nettet. Solcelleejere på ordningen for årsnettoafregning kunne
på den måde bruge elnettet som en slags fiktivt batteri. Det gav solcelleejeren en
stor besparelse på elafgifter, som andre elkunder ikke havde adgang til, men som
havde til formål at fremme solceller før det blev rentabelt at etablere solceller.
Med udgangen af 2020 blev fjernaflæste elmålere og flexafregning udrullet for alle
elforbrugere, herunder anlæg på årsbaseret nettoafregning, hvilket var en vigtig
etape på vejen mod det fleksible elmarked, hvor den enkelte elforbruger i højere
grad kan tilpasse sit forbrug til udsvingene i elpriserne, til gavn for elsystemet, den
grønne omstilling og elforbrugerne.
Historisk har solcelleanlæg i Danmark i høj grad været afhængige af økonomisk
støtte som fx ordningen for årsbaseret nettoafregning for, at elproduktionen fra an-
læggene var rentabel. Det er dog ikke tilfældet længere, da udbygningen med nye
solcelleanlæg, i høj grad sker støttefrit. Fra et samfundsøkonomisk synspunkt, me-
ner jeg derfor ikke, at vi bør støtte enkelte anlægsejeres VE-produktion, når vi i dag
får nye anlæg op helt uden støtte.
Med venlig hilsen
Lars Aagaard

                                                                                                                                                                Side 2/2
