Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                    Ministeren
Christiansborg
                                                                               Frederiksholms Kanal 21
Medlem af Folketinget Victoria Velasquez (EL) har den 7. september             1220 København K
2023 stillet spørgsmål nr. S 808, som hermed besvares.                         Tlf. nr.: 33 92 50 00
                                                                               E-mail: uvm@uvm.dk
Spørgsmål nr. S 808:                                                           www.uvm.dk
Vil ministeren kommentere artiklen »Lærere mangler hjælp til inklusion:        CVR-nr.: 20453044
En klasse kan gå i stykker af det« bragt i Politiken den 4. september 2023,
og mener ministeren, at inklusionsreformen har slået fejl, og at politikerne   15. september 2023
således bærer en del af ansvaret for de udfordringer, der møder mange          Sagsnr.: 23/10888
lærere og elever i folkeskolen i dag?

Svar:
Lovændringen i 2012 (inklusionsreformen) afgrænsede specialundervis-
ning til at være forbeholdt elever med vidtgående støttebehov (undervis-
ning i specialskoler og specialklasser samt støtte i mindst 9 ugentlige timer
i almen klasse). Det gav kommunerne mulighed for større fleksibilitet til
at tilrettelægge undervisningen og støtten til elever med mindre støttebe-
hov end de 9 timer. Som opfølgning herpå blev det bl.a. aftalt med kom-
munerne, at pædagogisk-psykologisk rådgivning (PPR) skulle arbejde mere
konsultativt, og at kompetenceudviklingen skulle styrkes.

Flere undersøgelser og senest evalueringen af inklusion og specialpædago-
gisk bistand fra 2022 viser, at kommunerne ikke er kommet i mål med at
udvikle folkeskolen, så flere elever får mødt deres forskellige behov for
støtte i den almene klasse.

Som det fremgår af artiklen, må vi derfor se på behovet for ændringer i
folkeskolen. Et fokus kan bl.a. være at styrke de specialpædagogiske kom-
petencer på lærerværelserne. Den nye læreruddannelse har netop fået spe-
cialpædagogik som undervisningsfag, ligesom Reformkommissionen fore-
slår et styrket PPR bl.a. gennem en overbygningsuddannelse for lærere og
pædagoger.

                                Med venlig hilsen

                                 Mattias Tesfaye
