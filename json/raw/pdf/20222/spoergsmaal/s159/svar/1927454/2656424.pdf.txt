                                                                                                 Sundhedsudvalget 2022-23 (2. samling)

                                                                                                 Holbergsgade 6       Offentligt
                                                                                                 DK-1057 København K

                                                                                                 T +45 7226 9000
                                                                                                 F +45 7226 9001
                                                                                                 M sum@sum.dk
                                                                                                 W sum.dk

       Folketingets Lovsekretariat                                                               Dato: 03-02-2023
                                                                                                 Enhed: SPOLD
                                                                                                 Sagsbeh.: DEPTLAN
                                                                                                 Sagsnr.: 2301482
                                                                                                 Dok. nr.: 2549391

       Medlem af Folketinget Jens Henrik Thulesen Dahl (DD) har den 26. januar 2023 stillet
       følgende spørgsmål nr. S 159 til indenrigs- og sundhedsministeren, som hermed be-
       svares.

       Spørgsmål S 159:
       ”Hvad mener ministeren om de bekymringer, der gives udtryk for i Prostatakræftfor-
       eningen PROPA’s åbne brev til den forhenværende sundhedsminister »Prostatakræft
       dræber – hvis ikke den opspores og behandles i tide« af 10. august 2022?”

       Svar:
       Som minister er jeg meget optaget af kræftområdet og på at sikre de bedste forhold
       for patienterne.

       Jeg har læst brevet fra Prostatakræftforeningen (PROPA) til den forhenværende
       sundhedsminister af 10. august 2022, som er kommet i forlængelse af Sundhedssty-
       relsens revision af Pakkeforløb for prostatakræft, som blev afsluttet i april 2019. Bre-
       vet vedrører blandt andet Sundhedsstyrelsens nye retningslinjer for indgangen til
       pakkeforløbet for prostatakræft, herunder kriterierne for, hvornår almen praksis kan
       henvise til pakkeforløbet. Jeg kan ligeledes forstå, at Sundhedsstyrelsen tidligere har
       oplyst til ministeriet, at der i arbejdsgruppen nedsat til revisionen af Pakkeforløb for
       prostatakræft indgik relevante faglige selskaber og organisationer, herunder PROPA.

. / .  Da PROPA’s bekymringer vedrørende de nye retningslinjer er af faglig karakter, er

       Sundhedsstyrelsen i efteråret 2022 blevet forelagt brevet. Sundhedsstyrelsens svar

       hertil fremgår af svar på SUU alm. del spørgsmål nr. 1045, som jeg kan henvise til.

       Jeg kan desuden henvise til, at udviklingen på kræftområdet følges i regi af Task Force
       for Patientforløb på Kræft- og Hjerteområdet, som består af medlemmer fra Sund-
       hedsstyrelsen, Danske Regioner, de fem regioner og KL. Task Forcen har til opgave at
       sikre implementering, monitorering og understøttelse af fagligt veltilrettelagte pati-
       entforløb uden unødig ventetid på blandt andet kræftområdet.

                                    Med venlig hilsen

                                    Sophie Løhde
