Udvalget for Forretningsordenen 2022-23 (2. samling)
                                                            Offentligt

Folketingets Lovsekretariat                                                              Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Theresa Berg Andersen (SF)
                                                                                         T +45 72 20 50 00
theresa.berg.andersen@ft.dk                                                              E bm@bm.dk
                                                                                         www.bm.dk
Folketingsmedlem Theresa Berg Andersen (SF) har den 20. december 2022 stillet
følgende spørgsmål nr. S 17, som hermed besvares.                                        CVR 10172748

Spørgsmål nr. S 17:                                                                      J.nr. 2022 - 4217
” Hvad er ministerens holdning til, at otte forsøg under det nordjyske frikommune-       22. december 2022
forsøg på beskæftigelsesområdet udløber ved udgangen af 2022, uden at der er ta-
get stilling til forsøgene, samtidig med at der netop i regeringsgrundlaget for den
nye SVM-regering lægges op til, at kommunerne på beskæftigelsesområdet sættes
fri af statslige proceskrav og skal prioritere de indsatser, der hjælper ledige tættere
på arbejdsmarkedet? ”

Svar:

Regeringen vil nytænke og reformere beskæftigelsesindsatsen. Målet er, at den en-
kelte ledige skal sættes i centrum. Som det også fremgår af regeringsgrundlaget har
vi en ambition om at sætte kommunerne fri af statslige proceskrav, så de får frihed
til at organisere beskæftigelsesindsatsen og kan prioritere de indsatser, der hjælper
ledige tættere på arbejdsmarkedet.

Formålet med frikommuneforsøgene er langt hen ad vejen det samme. Forsøgene
sætter kommunerne fri på udvalgte områder, så de kan afprøve alternative sags-
gange og løsninger til gavn for ledige. Jeg er derfor glad for at have modtaget en
evaluering fra de nordjyske frikommuner, der viser at kommunerne har gjort sig en
nogle vigtige erfaringer på beskæftigelsesområdet.

For at kunne indhente yderligere erfaringer, finder jeg det relevant at forlænge føl-
gende forsøg:

• Rehabiliteringsteams.
• Fritagelse for rekvirering af lægeattest og Ledighedsydelse - fritagelse for re-

   vurdering.
• Formkrav ved lovpligtige samtaler, herunder hyppighed, form mv.
• Fleksible rammer for ansættelse med løntilskud i offentlige virksomheder samt

   ansættelse som jobrotationsvikar.
• Opfølgning for førtidspensionister i løntilskud.
• Udvidelse af målgruppen for uddannelsesløft.
Derfor har jeg sendt en bekendtgørelse i høring, som forlænger de ovenstående for-
søg i deres nuværende form til og med 31. december 2023. Jeg har ligeledes orien-
teret forligskredsene bag reformen af førtidspension og fleksjob og sygedagpenge-
reformen samt Folketingets beskæftigelsesordfører om forlængelsen.
Derimod har jeg besluttet at lade forsøget om Mikrolån udløbe ved årsskiftet, da
forsøgets omfang har været begrænset, og der har været administrative udfordrin-
ger. Jeg vil dog sørge for at erfaringerne fra forsøget bliver bragt videre i udviklin-
gen af fremtidens beskæftigelsespolitik. Det tværministerielle forsøg om Psykolog-
behandling i jobcentrene udløber også. Indenrigs- og Sundhedsministeriet vil tage
stilling til, hvad der skal ske med området fremadrettet.
Venlig hilsen
Ane Halsboe-Jørgensen
Beskæftigelsesminister

                                                                                                   2
