                                                                           Retsudvalget 2022-23 (2. samling)
                                                                                                             Offentligt

Folketinget                                                                Dato:     31. august 2023
Lovsekretariatet                                                           Kontor:   Sikkerhedskontor I
Christiansborg                                                             Sagsbeh:  Jeppe Haugaard Vandtved
1240 København K                                                           Sagsnr.:  2023-0033-0536
DK Danmark                                                                 Dok.:     2959037

Besvarelse af spørgsmål nr. S 778 fra medlem af Folketinget Rosa Lund
(EL):

Hermed sendes besvarelse af spørgsmål nr. S 778, som medlem af Folketin-
get Rosa Lund (EL) har stillet til justitsministeren den 25. august 2023.

Peter Hummelgaard

                   /
                              Michelle Argir Simonsen

                                                                           Slotsholmsgade 10
                                                                           1216 København K.
                                                                           T +45 7226 8400
                                                                           www.justitsministeriet.dk
                                                                           jm@jm.dk

                                                                           Side 1/2
Spørgsmål nr. S 778 fra medlem af Folketinget Rosa Lund (EL):

       ”Idet der henvises til artiklen »Mange oplevede had under pri-
       den, men politiet efterforsker kun otte sager« bragt på polti-
       ken.dk den 24. august 2023, mener ministeren så, at politiet bør
       afvise at tage imod anmeldelser om hadforbrydelse forinden for-
       brydelsen er efterforsket?”

Svar:

Alle borgere skal føle sig trygge i Danmark. Dette gælder uanset seksualitet,
kønsidentitet, hudfarve, tro eller handicap. Jeg vil derfor på det kraftigste
opfordre alle, der oplever at blive udsat for en forbrydelse med et hadmotiv,
til at indgive anmeldelse til politiet.

Regeringen og myndighederne har et vedblivende fokus på, hvordan vi kan
forbedre indsatsen på hadforbrydelsesområdet, herunder i anmeldelsessitu-
ationen, så flere hadforbrydelser anmeldes, og mørketallet nedbringes.

Politiets og anklagemyndighedens indsats over for ofre for hadforbrydelser
blev styrket med flerårsaftalen om politiets og anklagemyndighedens øko-
nomi for 2021-2023. Styrkelsen er bl.a. sket ved bedre og mere oplysning
om, hvornår en forbrydelse almindeligvis må anses for at være en hadfor-
brydelse, gennem udarbejdelse af informationsmateriale rettet mod ofre for
hadforbrydelser samt organisationer mv., der rådgiver ofre for hadforbry-
delser. Materialet ligger tilgængeligt på både Rigspolitiets og Anklagemyn-
dighedens hjemmeside.

Herudover er politiets efteruddannelse i hadforbrydelser blevet styrket med
henblik på at forbedre politikredsenes håndtering af ofre for hadforbrydelser
i bl.a. anmeldelsessituationen og styrke den samlede viden om hadforbry-
delser i politikredsene. Uddannelsen skal desuden medvirke til at sikre, at
flere hadforbrydelser identificeres og registreres korrekt, således at der op-
nås et bedre datagrundlag på området. Samtidig har også anklagere, der be-
skæftiger sig med hadforbrydelser, fået mere viden om emnet. Konkret af-
holdt Rigsadvokaten den 3. juni 2021 en konference om hadforbrydelser
med henblik på at sikre, at specialanklagere fik mere viden om emnet. På
konferencen deltog bl.a. statsadvokaterne, Rigsadvokaten, Rigspolitiet og
Institut for Menneskerettigheder.

                                                                                                                                               Side 2/2
