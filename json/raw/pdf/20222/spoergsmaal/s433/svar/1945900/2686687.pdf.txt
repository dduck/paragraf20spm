Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Brigitte Klintskov Jerkel (KF) har d. 24. marts 2023 stillet
2023 - 3002  følgende spørgsmål nr. S 433 til social- og boligministeren, som hermed
             besvares.
Doknr.
689633       Spørgsmål nr. S 433:
             ”Vil ministeren garantere en bevilling til børne- og ungekrisecenteret
Dato         Joannahuset på finansloven for 2024, så Joannahuset ikke allerede nu skal
03-04-2023   fyre medarbejdere og forringe tilbuddene grundet usikkerhed om bevillingen for
             2024?”

             Svar:
             Indledningsvist kan jeg oplyse, at aftalepartierne bag aftalen for udmøntningen
             af reserven for social- sundhed- og arbejdsmarkedsområdet 2023-2026 har
             besluttet at afsætte midler til et nyt forsøg i forlængelse af det nuværende
             forsøg med Joannahuset. Der er til det nye forsøg afsat midler frem til medio
             2025, som udmøntes som direkte tilskud til Joannahuset.

             Der skal i den forbindelse udarbejdes en erfaringsopsamling om Joannahuset i
             2024, som kan danne baggrund for videre drøftelser om tilbuddet. Etableringen
             af et ungekrisecenter er et stadig nybrud, hvorfor jeg ser frem til at lære mere
             om de erfaringer Joannahuset, kommunerne og de unge har gjort sig siden
             oprettelsen.

             Jeg kan ikke på nuværende tidspunkt udtale mig om, hvad den kommende
             finanslov for 2024 kommer til at indeholde, men jeg er altid indstillet på at
             drøfte vigtige emner som dette.

             Med venlig hilsen
             Pernille Rosenkrantz-Theil
             Social- og boligminister

             Bilag:
             Bilag 1: Midler til Joannahuset 2020-2026

                             1
