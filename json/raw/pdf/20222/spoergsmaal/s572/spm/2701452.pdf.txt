                                               Sundhedsudvalget 2022-23 (2. samling)
                                                                                        Offentligt

Spørgsmål nr. S 572
§ 20-spørgsmål til skriftlig besvarelse

Til:         Indenrigs- og sundhedsministeren
Dato:        4. maj 2023
Stillet af:  Peder Hvelplund (EL)

Hvordan vil ministeren sikre, at der i det offentlige danske sundhedsvæsen
kan udredes specifikt og korrekt for ME ud fra de nyeste internationalt
anerkendte diagnosekriterier (ICD 2011, IOM 2015 eller NICE 2021)?
(Spm. nr. S 572).

Begrundelse
4 år efter V82 kan man konstatere, at ME stadig ikke er udskilt fra
funktionelle lidelser (FL) og heller ikke udredes specifikt på FL-centrene. I
Landspatientregisteret registreres årligt ca. 200 patienter med WHO-
diagnosekoden for ME mod forventet ca. 2000 ME-tilfælde om året ud fra
internationale estimeringer. ME-patienter er således fortsat i meget høj grad
underdiagnosticeret herhjemme sammenlignet med vores nabolande.

Svaret bedes sendt elektronisk til spørgeren på peder.hvelplund@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                               Side 1 | 1
