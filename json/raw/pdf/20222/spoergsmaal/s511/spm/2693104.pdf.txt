                                                Børne- og Undervisningsudvalget 2022-23 (2. samling)
                                                                                                             Offentligt

Spørgsmål nr. S 511
§ 20 – spørgsmål til mundtlig besvarelse den 26. april 2023

Til:         Børne- og undervisningsministeren
Dato:        19. april 2023
Stillet af:  Alex Ahrendtsen (DF)
Medspørger:  Mette Thiesen (DF)

Hvad er ministerens holdning til den tidligere skolebestyrelsesformand
Mustafa Sayeghs påstand om negativ religiøs og social kontrol, udbredt
fritagelse fra at bade efter idræt og faste hos elever under ramadanen på
Munkevængets Skole i Kolding og det forhold, at Kolding Kommunes
skolechef, Karen Albrechtsen, og formanden for Kolding Kommunes børne-
og uddannelsesudvalg, Hans Holmer, mener, at denne kritik ikke bør
fremsættes i offentligheden, og mener ministeren, at det er foreneligt med
folkeskolens formål i § 1 om at gøre eleverne »fortrolige med dansk kultur og
historie«, at juletraditioner udvandes, at muslimske piger fritages fra at gå
bad, eller at undervisningen i hjemkundskab forvandles til teori under den
muslimske ramadan?
(Spm. nr. S 511).

Begrundelse
Der henvises til artikler bragt den 18. og 19. april 2023 i JydskeVestkysten
Kolding.

På Folketingets formands vegne
Lovsekretariatet

                                                                               Side 1 | 1
