Beskæftigelsesudvalget 2022-23 (2. samling)
                                                Offentligt

Folketingets Lovsekretariat                                                             Beskæftigelsesministeriet
lov@ft.dk                                                                               Holmens Kanal 20
                                                                                        1060 København K
Torsten Gejl
Torsten.gejl@ft.dk                                                                      T +45 72 20 50 00
                                                                                        E bm@bm.dk
Folketingsmedlem Torsten Gejl (ALT) har den 28. februar stillet følgende spørgs-        www.bm.dk
mål nr. S 319, som hermed besvares.
                                                                                        CVR 10172748
Spørgsmål nr. S 319:
”Er ministeren tilfreds med de muligheder, der er for unge, veluddannede borgere        J.nr. 2023 - 2097
med et handicap, som ikke kan bestride et job uden særlig støtte? ”                     6. marts 2023

Svar:

Selvom beskæftigelsen blandt personer med handicap, ifølge den seneste analyse
om handicap og beskæftigelse fra VIVE (2021), er historisk høj, er andelen af be-
skæftigede blandt personer med handicap fortsat betydeligt lavere end andelen af
beskæftigede blandt personer uden handicap. Og så længe den er det, mener jeg
grundlæggende, at vi må kunne gøre mere. Og det gælder uanset uddannelsesni-
veau.

Derfor vil vi, som det fremgår af regeringsgrundlaget, lave en handlingsplan, som
skal skabe flere muligheder for, at personer med handicap kan få en uddannelse og
blive en del af arbejdsfællesskabet.

Og i den forbindelse er det helt centralt at øge kendskabet til de handicapkompen-
serende ordninger, som vi har i beskæftigelsessystemet. For undersøgelser viser, at
der generelt er for dårligt kendskab til ordningerne blandt borgere og virksomheder
og også blandt nogle jobcentre. De kompenserende ordninger giver fx mulighed for
hjælpemidler og personlig assistance på job, så de mennesker, der har behov for
støtte, lettere kan opnå og fastholde beskæftigelse.

Isbryderordningen, hvor nyuddannede med handicap kan være i løntilskud i en
virksomhed i op til 1 år, er også en af de ordninger, der kan hjælpe personer med
handicap til at få foden inden for i en virksomhed. Ordningen har et meget større
potentiale ift., hvor få der bruger den i dag, og derfor skal vi have udbredt kendska-
bet til ordningen.

Samtidig ønsker regeringen, som det også fremgår af regeringsgrundlaget, at se på
reglerne for visitation af hjælpemidler. Vi har en ambition om, at personer med
handicap skal opleve en øget tilgængelighed, mindre ventetid og mere smidig visi-
tation til hjælpemidler.
Når det er sagt, så synes jeg, at der er mange gode muligheder for at få støtte til be-
skæftigelse i beskæftigelsessystemet. Med fleksjobordningen er det fx lykkedes at
få rigtigt mange borgere i arbejde, selvom de har en væsentlig nedsættelse af ar-
bejdsevnen.
Derudover har vi de seneste år haft et forsøg, hvor personer med handicap har fået
tilbudt en vurdering af, om de er i målgruppen for at få kompensation, når de kom-
mer i job samt en vurdering af hvilke typer af kompensation, der kan blive behov
for. Dette er tilbudt som et såkaldt kompensationskort, som borgerne i udvalgte
kommuner har kunnet anvende i deres jobsøgning over for potentielle arbejdsgi-
vere. På den måde kan de under jobsamtalen oplyse arbejdsgiveren om deres behov
for kompensation, samt hvilken støtte de kan få i ansættelsen. Jeg afventer fortsat
en evaluering af forsøget, som er færdig senere på året.
Afslutningsvis vil jeg nævne, at det er besluttet, at der skal gennemføres et årligt
tilbagevendende topmøde om beskæftigelse for personer med handicap, som bl.a.
skal handle om, hvordan det går med beskæftigelsen for personer med handicap,
samt hvad man kan gøre for at styrke beskæftigelsen.

Venlig hilsen
Ane Halsboe-Jørgensen
Beskæftigelsesminister

                                                                                                   2
