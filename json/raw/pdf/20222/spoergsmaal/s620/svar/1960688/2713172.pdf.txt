Folketingets Lovsekretariat                Boligudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Pelle Dragsted (EL) har d. 15. maj 2023 stillet følgende
2023 - 4348  spørgsmål nr. S 620 til social- og boligministeren, som hermed besvares.

Doknr.       Spørgsmål nr. S 620:
709351       ”Mener ministeren, at det er statens opgave at medvirke til, at der kommer
             endnu flere dyre, private udlejningsboliger i København, eller at det er statens
Dato         opgave – herunder gennem sin ejerskabspolitik – at medvirke til, at der i
24-05-2023   København kan udvikles en blandet by, hvor de mennesker, der arbejder i
             byen, også kan få råd til en bolig?”

             Svar:
             Som boligminister mener jeg, at det er statens opgave at understøtte, at der
             kan skabes et blandet boligmarked og sikres byer, hvor der er plads til alle.

             Derfor glæder det mig også, at der under den forrige regering blev igangsat en
             række initiativer, der netop understøtter tilvejebringelsen af billige boliger.
             Eksempelvis blev der afsat 5 mia. kr. frem til 2031 i Fonden for blandede byer
             til en række nye initiativer, der på forskellig vis forbedrer mulighederne for at
             tilvejebringe nye almene boliger i særligt de større byer.

             Som opfølgning på regeringsgrundlaget Ansvar for Danmark arbejdes der på et
             boligpolitisk udspil, som yderligere vil understøtte skabelsen af et blandet
             boligmarked og blandede byer.

             Med venlig hilsen
             Pernille Rosenkrantz-Theil
             Social- og boligminister

                             1
