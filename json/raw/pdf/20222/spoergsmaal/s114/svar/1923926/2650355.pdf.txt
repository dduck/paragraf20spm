                  Udlændinge- og Integrationsudvalget 2022-23 (2. samling)
                                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Nick Zimmermann (DF) har den 17. januar 2023 stillet føl-         23. januar 2023
gende spørgsmål nr. S 114 til udlændinge- og integrationsministeren, som hermed
besvares.                                                                               Udlændinge- og
                                                                                        Integrationsministeriet
Spørgsmål S 114:
                                                                                        Slotsholmsgade 10
Vil ministeren indføre indrejseforbud for personer fra tredjelande med SU-gæld,         1216 København K
som der ikke aktivt afdrages på?
                                                                                        Tel.      6198 4000
Svar:
                                                                                        Mail      uim@uim.dk
Jeg kan oplyse, at reglerne om indrejseforbud fremgår af udlændingelovens § 32.
                                                                                        Web       www.uim.dk
Efter udlændingelovens § 32, stk. 1, fastsættes et indrejseforbud, hvorefter en ud-
lænding ikke uden tilladelse på ny må indrejse og opholde sig på det i afgørelsen       CVR-nr. 36977191
fastsatte område, jf. dog stk. 2 og 3, hvis udlændingen er udvist eller er pålagt at
udrejse af landet straks eller ikke udrejser i overensstemmelse med udrejsefristen      Sags nr.  2023 - 1046
efter § 33, stk. 2. Der kan endvidere fastsættes et indrejseforbud i tilfælde, hvor en  Akt-id    2192721
udlænding opføres på FN’s eller EU’s sanktionslister, eller hvis en udlænding opfø-
res på den nationale sanktionsliste over religiøse forkyndere m.fl., som kan udeluk-
kes fra at indrejse i Danmark. Derudover kan der fastsættes et indrejseforbud, hvis
udlændingens opholdsret eller opholdstilladelse er bortfaldet efter § 21 b, stk. 1.
Endelig kan der fastsættes et indrejseforbud i tilfælde, hvor der er truffet afgørelse
om, at en udlænding ikke har medvirket til sin udrejse i medfør af hjemrejselovens
§ 3, stk. 2. Udlændingelovens § 32, stk. 1, oplister udtømmende, hvornår der kan
meddeles et indrejseforbud til Danmark. Indrejseforbud efter udlændingelovens §
32, stk. 1, meddeles af domstolene og udlændingemyndighederne.

Jeg mener, at de nuværende regler for, hvornår en udlænding kan blive meddelt et
indrejseforbud, er passende.

Kaare Dybvad Bek  /
                                             Christina Fløystrup
Side 1/1
