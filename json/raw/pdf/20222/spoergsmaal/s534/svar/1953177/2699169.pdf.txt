                                                                                        Skatteudvalget 2022-23 (2. samling)
                                                                                                                            Offentligt

                                                                                         1. maj 2023
                                                                                         J.nr. 2023 - 3778

Til Folketingets Lovsekretariat

Hermed sendes svar på spørgsmål S 533 af 24. april 2023, indleveret af Søren Egge Ras-
mussen (EL).

Jeppe Bruus

             / Rikke Kure Wendel
Spørgsmål

Mener ministeren, at det er rimeligt, at ejendomsejere af små landbrug skal gøre indsigelse
mod vurderingsgrundlaget fra Vurderingsstyrelsen for nye omkategoriseringer, uden at de
kan se vurderingsgrundlaget?

Svar

Det antages, at der med spørgsmålet tænkes på brevene om den kommende omkategori-
sering, som Vurderingsstyrelsen i uge 15 udsendte til ejerne af ejendomme, der står til at
skifte kategori, fx fra landbrug til ejerbolig, som følge af ejendomsvurderingsloven fra
2017. Fra modtagelsen af brevet har ejendomsejerne 15 dage til at gøre indsigelse, hvis de
er uenige i det data, der ligger til grund for omkategoriseringen.
Efter indsigelsesfristen modtager ejendomsejerne en afgørelse om ejendommens juridiske
kategorisering. Ejere af ejendomme, som kan indgå i den såkaldte overgangsordning, vil
samtidig få mulighed for at søge herom. Ejendomsejerne har herefter 6 uger til at klage
over afgørelsen af ejendommens nye kategorisering samt til at tilkendegive, hvorvidt de
ønsker at søge om at indtræde i overgangsordningen.
Overgangsordningen sikrer, at ejerne af ejendomme, der omkategoriseres fra land- eller
skovbrugsejendom til ejerbolig – og omvendt – aktivt kan vælge at fastholde den hidtidige
kategorisering af ejendommen og dermed den hidtidige beskatning.
Normalt sker kategoriseringen som led i vurderingen af en ejendom, således at vurde-
ringsgrundlaget kan ses i sammenhæng med kategoriseringen.
Folketinget vedtog dog den 28. marts 2023, at omkategoriseringen skulle fremrykkes og
køre særskilt forud for, at de foreløbige 2023-vurderinger bliver tilgængelige for ejen-
domsejerne i efteråret 2023. Hvis omkategoriseringen ikke var blevet fremrykket, ville de
berørte ejendomsejere foreløbigt blive beskattet på baggrund af ejendommens nye kate-
gori fra 2024, uden mulighed for at gøre indsigelse eller klage samt benytte overgangsord-
ningen.
Der henvises i øvrigt til mit svar på spørgsmål S 534 af 2. maj 2023.

                                                                                                                                                                                   Side 2 af 2
