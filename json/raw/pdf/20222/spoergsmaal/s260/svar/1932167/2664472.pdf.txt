Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Victoria Velasquez (EL) har d. 14. februar 2023 stillet
2023 - 1591  følgende spørgsmål nr. S 253 til social- og boligministeren, som hermed
             besvares.
Doknr.
670344       Spørgsmål nr. S 253:
             ”Hvordan forholder ministeren sig til, at organisationer på området for socialt
Dato         udsatte melder om en stigende tendens til, at samfundets svageste fryses ud af
21-02-2023   bankerne ved f.eks. ikke at have adgang til en bankkonto, jf. artiklen »Banker
             slår hårdt ned på samfundets svageste og øger deres desperation« fra
             Politiken den 12. februar 2023?”

             Svar:
             Jeg er meget optaget af at sikre, at udsatte mennesker har den samme adgang
             til samfundets institutioner som andre, herunder også adgang til en bankkonto
             og dermed til deres egne penge. Jeg mener ikke, at det er i orden, at
             mennesker, hvis tilværelse i forvejen kan være kaotisk, også skal kæmpe med
             så essentiel en ting som muligheden for at få adgang til kontanter og til at
             kunne betale.

             Social-, Bolig- og Ældreministeriet er løbende i dialog med organisationerne på
             området, og som minister tager jeg det alvorligt, når organisationerne rejser
             bekymringer som dem, der omtales i artiklen. Regeringen har derfor lagt op til
             at fortsætte det partnerskab, der blev nedsat af den tidligere S-regering om
             udsatte gruppers adgang til kontanter. Partnerskabet skal løbende følge op på
             udviklingen i adgangen til kontanter for socialt udsatte borgere, samt
             understøtte, udvikle og udbrede en række forskellige løsninger, der skal
             imødekomme udfordringerne med udsatte gruppers adgang til kontanter.

             I forhold til adgang til basal betalingskonto reguleres det i lov om betalingskonti,
             som hører under Erhvervsministeriets ressort, hvorfor jeg kan henvise hertil.

             Med venlig hilsen
             Pernille Rosenkrantz-Theil
             Social- og boligminister

                             1
