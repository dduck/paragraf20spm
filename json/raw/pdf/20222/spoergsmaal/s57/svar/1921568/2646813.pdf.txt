                                                                                 Erhvervsudvalget 2022-23 (2. samling)
                                                                                                                        Offentligt

Folketingets Lovsekretariat                                                      ERHVERVSMINISTEREN

                                                                                 13. januar 2023

Besvarelse af spørgsmål nr. S 57 stillet af Karsten Hønge (SF) den 9.            ERHVERVSMINISTERIET
januar 2023.
                                                                                 Slotsholmsgade 10-12
Spørgsmål nr. S 57:                                                              1216 København K
Mener ministeren, at det er hensigtsmæssigt, at bankerne gør rekruttering
af arbejdskraft besværlig?                                                       Tlf.  33 92 33 50

Svar:                                                                            Fax   33 12 37 78
Jeg har forelagt spørgsmålet for Finanstilsynet, der har oplyst følgende:
                                                                                 CVR-nr. 10 09 24 85
       ”Pengeinstitutter er i dag forpligtet til at tilbyde forbrugere en ba-
       sal betalingskonto vederlagsfrit eller mod betaling af et rimeligt        EAN nr. 5798000026001
       gebyr. Med en basal betalingskonto kan forbrugere hæve og ind-
       sætte kontanter, udføre og modtage betalingstransaktioner, betale         em@em.dk
       med betalingskort og foretage direkte debiteringer (betalingsser-
       vice). Reglerne om retten til en basal betalingskonto udspringer          www.em.dk
       af Europaparlamentets og Rådets direktiv om bl.a. adgang til be-
       talingskonti med basale funktioner.

       Det følger også af reglerne, at en bank kun kan afslå en forbrugers
       ansøgning om at åbne en basal betalingskonto, hvis:

             • forbrugeren ikke har en reel interesse i at åbne en basal
                  betalingskonto,

             • forbrugeren allerede har en basal betalingskonto i Dan-
                  mark,

             • forbrugeren har udøvet strafbare handlinger mod banken
                  og banken derfor vil forhindre forbrugeren i at misbruge
                  sin ret til at have adgang til en basal betalingskonto, eller

             • forbrugeren har optrådt anstødeligt eller til gene for ban-
                  kens øvrige kunder eller ansatte.

       En bank kan også afvise at åbne en basal betalingskonto, hvis det
       vil føre til en overtrædelse af hvidvasklovens regler.

       Det følger endvidere af lovgivningen, at pengeinstitutter hurtigst
       muligt og indenfor 10 arbejdsdage efter modtagelsen af en fuld-
       stændig ansøgning om en basal betalingskonto enten skal åbne en
       sådan konto eller give forbrugeren et afslag. En ansøgning er fuld-
       stændig, når banken har modtaget alle nødvendige oplysninger og
       dokumentation. I nogle tilfælde kan bankerne have behov for
       yderligere oplysninger eller dokumentation, enten fordi dette ikke
       var vedlagt i første omgang, eller fordi behandlingen af den kon-
       krete ansøgning kræver det. Det kan føre til en længere samlet
       sagsbehandlingstid.
       Det følger af den almindelige generalklausul om god skik, at ban-
       kerne hurtigst muligt skal påbegynde sagsbehandlingen af ansøg-
       ninger om en basal betalingskonto og oplyse forbrugeren om
       eventuelle manglende oplysninger eller dokumentation. Ban-
       kerne må altså ikke unødigt forlænge sagsbehandlingstiden.
       Finanstilsynet har gennem længere tid haft fokus på forbrugernes
       ret til en basal betalingskonto. Finanstilsynet har i april 2022 ind-
       skærpet overfor bankerne, at udenlandske borgere med lovligt op-
       hold har ret til en basal betalingskonto.
       For at sikre, at bankerne overholder reglerne om sagsbehandlings-
       tid for en basal betalingskonto, har Finanstilsynet desuden igang-
       sat en undersøgelse af udvalgte bankers sagsbehandlingstid ved
       ansøgninger om en basal betalingskonto.
       Finanstilsynet bemærker i øvrigt, at der ikke gælder en lovbe-
       stemt sagsbehandlingsfrist for andre typer indlånskonti. Det føl-
       ger dog af reglerne om god skik, at banker skal behandle disse
       ansøgninger indenfor en rimelig tid.”

Med venlig hilsen

Morten Bødskov

                                                                                                2
