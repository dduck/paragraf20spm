Beskæftigelsesudvalget 2022-23 (2. samling)
                                                Offentligt

Folketingets Lovsekretariat                                                             Beskæftigelsesministeriet
lov@ft.dk                                                                               Holmens Kanal 20
                                                                                        1060 København K
Charlotte Munch (DD)
Charlotte.Munch@ft.dk                                                                   T +45 72 20 50 00
                                                                                        E bm@bm.dk
Folketingsmedlem Charlotte Munch (Danmarks Demokraterne) har den 14. marts              www.bm.dk
stillet følgende spørgsmål nr. S 380, som hermed besvares.
                                                                                        CVR 10172748
Spørgsmål nr. S 380:
”Mener ministeren, at modregningen i førtidspension på 30 pct. ved løbende udbe-        J.nr. 2023 - 2499
talinger bør sænkes eller fjernes, med henblik på at borgere, der har taget ansvar for  22. marts 2023
at forsørge sig selv og deres familier og forsikret sig mod tabt lønindkomst i til-
fælde af tabt erhvervsevne, ikke risikerer at blive straffet for dette med modreg-
ning?”

Svar:
Det er et grundlæggende princip, at sociale forsørgelsesydelser målrettes efter bor-
gernes økonomiske behov. Forsørgelsesydelser bliver derfor reguleret på forskellig
vis ift. borgerens øvrige indtægter.

Førtidspension er en kompensation for manglende indtægter i forbindelse med, at
arbejdsevnen er varigt og væsentligt nedsat. Hvis man får anden kompensation for
nedsat arbejdsevne, sker der ved indtægter over et vist niveau fradrag i ydelsen. Til
trods for fradraget i førtidspensionen vil personer, som har forsikret sig mod tab af
erhvervsevne, stadig have en økonomisk fordel ud af det.

Som førtidspensionist må man have indtægter på 84.200 kr. årligt, hvis man er en-
lig, før der sker fradrag i førtidspensionen. Førtidspensionister, som er samlevende,
må sammen med sin ægtefælle/samlever have indtægter på 133.700 kr. årligt, før
der sker fradrag. Som følge af aftalen En ny reformpakke for dansk økonomi indgår
ægtefælles eller samlevers indtægter fra arbejde ikke længere i indtægtsgrundlaget
til pensionsberegningen (fra 1. januar 2023).

Indtægter, som overstiger fradragsbeløbene, modregnes med 30 procent - dog kun med
15 procent hvis ægtefællen eller samleveren også har ret til pension.

I indtægtsgrundlaget indgår de typer af indkomst, der efter skattelovgivningen ud-
gøres af personlig indkomst fx løn, indtægt ved selvstændig virksomhed, pensions-
indtægter m.v., samt positiv kapitalindkomst og aktieindkomst. Således afhænger
det af den enkelte udbetaling, herunder skattepligten, om denne indgår i indtægts-
grundlaget til pensionsberegningen. Generelt gælder det, at private invalidepensio-
ner (erstatning for tab af erhvervsevne) indgår, hvis der er tale om en løbende, må-
nedlig (skattepligtig) ydelse, men ikke, hvis der er tale om en (ikke skattepligtig)
engangsudbetaling.
Venlig hilsen
Ane Halsboe-Jørgensen
Beskæftigelsesminister

                                                                                                   2
