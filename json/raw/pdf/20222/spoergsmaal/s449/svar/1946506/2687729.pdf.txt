Folketingets Finansudvalg                Socialudvalget 2022-23 (2. samling)
Christiansborg                        Finansudvalget 2022-23 (2. samOlifnfegn) tligt
                           FIU Alm.del - endeligt svar på spørgsmål 121

                                                                           Offentligt

                                                 20. marts 2023

Svar på Finansudvalgets spørgsmål nr. 121 (Alm. del) af 21.
februar stillet efter ønske fra Alex Vanopslagh (LA)

Spørgsmål

Vil ministeren beregne, hvor mange børn der var relativt fattige ud fra SRSF-rege-
ringens fattigdomsgrænse i perioden 2000-2021? Derudover ønskes en alternativ
opgørelse af antallet af relativt fattige børn for perioden (2000-2021), hvis hel eller
delvis økonomisk friplads i daginstitution lægges til den disponible indkomst

Svar

Indledningsvis skal det bemærkes, at Danmark ikke har en officiel fattigdoms-
grænse. I svaret er der derfor, som også efterspurgt i spørgsmålet, taget udgangs-
punkt i en opgørelse af, hvor mange børn der var økonomisk fattige ifølge den
tidligere SRSF-regerings fattigdomsgrænse fra 2000 til 2021.

Den tidligere officielle afgrænsning af økonomisk fattige blev indført i 2013 (un-
der den tidligere SRSF-regering) og tog udgangspunkt i anbefalingerne fra Ek-
spertudvalg om fattigdom, jf. En dansk fattigdomsgrænse – analyser og forslag til opgørel-
sesmetoder (2013). Afgrænsningen blev siden afskaffet af den tidligere V-regering i
2015.

Økonomisk fattige blev afgrænset som personer, der tre år i træk opfylder føl-
gende betingelser:

    • Den disponible indkomst er under 50 pct. af medianindkomsten
    • Familiens formue er under 100.000 kr. (2010-niveau) pr. voksen i familien
    • Personen er ikke studerende eller bor i familie med en studerende over 17

         år

Det seneste dataår, hvor der findes tilgængelige og konsoliderede oplysninger, der
gør det muligt at opgøre antallet af økonomisk fattige efter den tidligere SRSF-re-
gerings definition, er 2019.

Antallet af børn i gruppen opgjort efter den tidligere SRSF-regerings afgrænsning
fremgår af tabel 1.

                                                           Økonomiministeriet · Ved Stranden 8 · 1061 København K
                                                                                                                              Side 2 af 3

Tabel 1
Børn omfattet af den tidligere SRSF-regerings afgrænsning af økonomisk fattige, 2000-2019

År    Antal børn, D-familie  Antal børn, E-familie
2000               3.700
2001               4.100                10.300
2002               4.600                 7.800
2003               5.200                 7.100
2004               5.500                 6.700
2005               6.300                 6.900
2006               6.600                 7.600
2007               7.700                 9.500
2008               8.900
2009                                    15.700
2010             11.000                 18.700
2011             10.500
2012             10.500
2013
2014               7.900
2015               7.300
2016
2017
2018
2019

    Anm.: Under 18-årige. Frem til 2015 benyttedes Danmarks Statistiks tidligere familiebegreb, D-familien, jf. Fordeling
            og incitamenter 2017. Herefter benyttes Danmarks Statistiks E-familiebegreb. Dette betyder i praksis, at
            hjemmeboende børn over 25 år ikke længere regnes som en del af forældrenes familie. Oplysninger om
            indkomster for E-familier findes fra 2007 og frem. De opgjorte tal for D-familier er offentliggjort i Fordeling,
            fattigdom og incitamenter 2015.

    Kilde: Egne beregninger på lovmodellens datagrundlag samt Fordeling, fattigdom og incitamenter 2015.

Antallet af børn omfattet af den tidligere afgrænsning af økonomisk fattige er ste-
get fra 2014 til 2019. Det skal blandt andet ses i lyset af, at antallet af asylansøgere
steg markant i 2014 og 2015 – særligt pga. asyltilstrømningen fra Syrien. Samtidig
er der indført en række ændringer i kontanthjælpssystemet, herunder (gen-) ind-
førsel af kontanthjælpsloft samt selvforsørgelses-, hjemrejse- og overgangsydelse
(tidligere integrationsydelse) med det formål blandt andet at sikre, at det bedre kan
betale sig at arbejde. Hertil kommer den afdæmpede regulering af offentlige ydel-
ser fra 2016 til 2023, som var aftalt i forbindelse med 2012-skattereformen under
den tidligere SRSF-regering.
                                                                                                     Side 3 af 3

Den markante stigning i 2018 afspejler desuden varighedskravet på tre år. Kon-
tanthjælpsloftet og de lavere SHO-ydelser har således haft fuld virkning i tre år, li-
gesom betydningen af flere asylansøgere i 2014-2015 slår fuldt igennem i opgørel-
sen for 2018.

Det skal bemærkes, at medianindkomsten, og dermed grænsen for relativt lav ind-
komst, er steget i perioden, hvilket isoleret set kan have bidraget til at øge antallet
af personer omfattet af den tidligere afgrænsning af økonomisk fattige. Økono-
misk friplads og socialpædagogisk friplads indgår som overførsler i nationalregn-
skabet, hvorfor disse principielt kunne indgå i opgørelsen af den disponible ind-
komst. Der findes imidlertid ikke tilstrækkelige oplysninger til at opgøre virknin-
gen på antallet af økonomisk fattige børn efter SRSF-regeringens afgrænsning.
Der er ikke tilgængelige oplysninger om, hvilke personer der modtager hel eller
delvis økonomisk friplads fra 2015 til 2019, ligesom oplysningerne for perioden
2000 til 2014 ikke er fuldt dækkende.

Hvis økonomisk og pædagogisk friplads i daginstitution blev lagt til den dispo-
nible indkomst, skønnes det med nogen usikkerhed, at antallet af børn i gruppen
ville blive reduceret en smule. Det skyldes, at økonomisk friplads er målrettet per-
soner med relativt lave husstandsindkomster. I modsat retning trækker det imid-
lertid, at indregning af økonomisk friplads i disponibel indkomst eventuelt kan bi-
drage til at øge medianindkomsten og dermed grænsen for relativt lav indkomst,
hvilket i givet fald isoleret set ville bidrage til at øge antallet af børn omfattet af af-
grænsningen.

Med venlig hilsen

Stephanie Lose
Fungerende økonomiminister
