Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Lotte Rod (RV) har d. 29. marts 2023 stillet følgende
2023 - 3176  spørgsmål nr. S 449 til social- og boligministeren, som hermed besvares.

Doknr.       Spørgsmål nr. S 449:
691819       ”Hvad er regeringens holdning til, at antallet af fattige børn de seneste fem år
             er steget fra 6.700 til 18.700, jf. Finansudvalgets spørgsmål nr. 121?
Dato         (Spm. nr. S 449).”
11-04-2023
             Svar:
             Indledningsvist vil jeg bemærke, at Danmark ikke har en officiel fattigdoms-
             grænse. Det er derfor med udgangspunkt i den tidligere SRSF-regerings af-
             grænsning af økonomisk fattige, at antallet af børn er steget fra 6.700 til 18.700
             – vel at mærke i perioden 2014-2019.

             Danmark er fortsat kendetegnet ved små indkomstforskelle i en international
             sammenhæng. Eksempelvis er Danmark blandt de fire lande i OECD, hvor den
             mindste andel af befolkningen er i lavindkomstgruppen.

             Som det også pointeres i svaret på Finansudvalgets spørgsmål nr. 121 (ved-
             lagt), ligger der flere årsagsforklaringer bag udviklingen i perioden 2014-2019,
             herunder en betydelig stigning i antallet af asylansøgere, særligt fra Syrien,
             samt ikrafttrædelsen og indfasning af forskellige politiske aftaler og reformer.

             Når det er sagt, handler fattigdom om mere og andet end økonomi og hvor
             mange penge, man har. Det er regeringens overbevisning, at den bedste vej
             ud af børnefattigdom er, at mor og far har et arbejde. Derfor glæder det mig, at
             vi har en høj beskæftigelse, og at antallet af børn med forældre i kontant-
             hjælpssystemet ligger på et meget lavt niveau.

             Regeringen tager desuden hånd om økonomisk udsatte børnefamilier. Rege-
             ringen og en række af Folketingets partier (SF, RV, ALT) har aftalt en økono-
             misk håndsrækning gennem en akut inflationshjælp til børnefamilier, der står i
             en særlig udsat økonomisk situation på grund af de stigende priser. Ca. 65.000
             børn i ca. 40.500 familier får del i pengene.

             Regeringen vil derudover foreslå ændringer i kontanthjælpssystemet, der
             blandt andet skal give personer med børn, der står uden job, et rimeligt sikker-
             hedsnet. Blandt andet skal børnene have mulighed for et aktivt fritidsliv ligesom
             deres jævnaldrende.

                                                                                                                                               1
Med venlig hilsen
Pernille Rosenkrantz-Theil
Social- og boligminister
Bilag
Bilag 1. FIU alm. del - svar på spm. 121

                                                                                                                                  2
