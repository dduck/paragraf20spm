Folketingets Lovsekretariat  Klima-, Energi- og Forsyningsudvalget 2022-23 (2. samling)
Christiansborg                                                                                  Offentligt
1240 København K
                                                             Ministeren
                                                             Dato
                                                             27. marts 2023
                                                             J nr. 2023 - 1842

Folketingsmedlem Signe Munk (SF) har d. 20. marts 2023 stillet mig følgende
spørgsmål S 416, som jeg hermed skal besvare.

Spørgsmål nr. S 416.:
"Vil ministeren tage initiativ til en ændring af lovgivningen, så der ikke kan udbeta-
les ubegrænsede bonusser fra selskaber, der har energiforbrugerne som endelig
ejere – det vil sige enten er et direkte eller indirekte kundeejet forsyningsselskab –
og så bonusser begrænses til et bestemt årligt beløb pr. medarbejder eller til en
procentdel af dennes løn? "

Svar
Som jeg også oplyser i svar på spørgsmål nr. S 415 har jeg afholdt møde med re-
præsentanter fra branchen, der har meddelt mig, at de tager afstand fra og ikke ag-
ter at udbetale de trecifrede millionbonusser, som der har været omtalt i branchen,
samt at branchens politik er, at der skal være loft over bonusser, som kan forsvares
og forklares af sektoren.

Jeg mener, at det i første omgang er selskaberne selv og deres ejere, der har an-
svaret for at beslutte, hvordan deres medarbejdere skal aflønnes, samt at dette
sker i overensstemmelse med anbefalingerne om god selskabsledelse. Men jeg vil
som følge af sagen skærpe fokus på, om branchen som helhed tager deres ansvar
alvorligt, er transparente og følger principperne for god selskabsledelse.

Brancheorganisationen vil på min opfordring nu arbejde med branchens principper         Klima-, Energi- og
for god selskabsledelse og sikre, at anbefalingerne strammes op og præciseres til       Forsyningsministeriet
deres medlemmer. Dette arbejde vil jeg følge tæt og igen her i foråret indkalde
brancheorganisationen til at give mig status på arbejdet.                               Holmens Kanal 20
                                                                                        1060 København K

                                                                                        T: +45 3392 2800
                                                                                        E: kefm@kefm.dk

                                                                                        www.kefm.dk
                                                                                                       Side 1/2
Det er således min forventning, at selskaberne sikrer sig, at de lever op til bran-
chens standarder samt sætter loft over bonusser, som kan forklares og forsvares.
Jeg vil derudover løbende vurdere, om der er behov for yderligere initiativer.
Forbrugerne har også selv indflydelse. Køber man som forbruger for eksempel
strøm af en virksomhed, der har en relation til et selskab, som udbetaler bonusser
af en størrelse, man finder urimelig, kan man frit skifte elleverandør.
Med venlig hilsen
Lars Aagaard

                                                                                                                                                                Side 2/2
