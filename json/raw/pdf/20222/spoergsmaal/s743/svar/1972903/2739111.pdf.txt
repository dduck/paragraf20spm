                            Retsudvalget 2022-23 (2. samling)
                                                              Offentligt

                  Dato:     16. august 2023

                  Sagsnr.:  2023 - 5082

Folketinget
Lovsekretariatet

Statsministerens besvarelse af spørgsmål nr. S 743 stillet af Morten Messer-
schmidt (DF).

Spørgsmål nr. S 743:

”Hvad er en ytring?

Begrundelse
I Weekendavisen har statsministeren tilkendegivet, at hun ikke mener, at det er en ytring
at afbrænde en bog. Vil statsministeren i lyset heraf oplyse, hvad hun mener, kvalificerer
en ytring.”

Svar:

Regeringen arbejder på et indgreb, der så præcist som muligt kan gribe ind over for de
handlinger, vi har set den seneste tid, som kan have væsentlige negative konsekvenser
for Danmark, herunder sikkerhedsmæssigt.

Det er i øvrigt grundlæggende min holdning, at jeg ikke kan lide, at man brænder bøger
af. Det er ikke et nyt synspunkt, og Socialdemokratiet stemte imod ophævelsen af blas-
femiparagraffen i 2017. De synspunkter, som jeg gav udtryk for i Weekendavisen den
3. august 2023, er udtryk for min politiske holdning.

Hvordan den præcise juridiske udformning af forslaget bliver, er ikke fastlagt endnu.
Justitsministeriet arbejder målrettet henimod at kunne præsentere et lovforslag. Spørgs-
mål herom og spørgsmål af juridisk karakter kan derfor rettes til justitsministeren.

                                          Med venlig hilsen

                                         Mette Frederiksen
