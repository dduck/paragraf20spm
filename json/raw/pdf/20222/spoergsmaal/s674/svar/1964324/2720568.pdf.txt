                             Kulturudvalget 2022-23 (2. samling)
                                                                Offentligt

                                                                                                                         Kulturministeren

Folketingets Lovsekretariat                                                                                              Kulturministeriet
Christiansborg                                                                                                           Nybrogade 2
1240 København K                                                                                                         1203 København K

                                                                                                                         Tlf  : 33 92 33 70

                                                                                                                         E-mail : kum@kum.dk

                                                                                                                         Web : www.kum.dk

                                                                                                           6. juni 2023

Folketingsmedlem Preben Bang Henriksen (V) har stillet mig følgende spørgsmål nr. S
674, som jeg hermed besvarer.

Spørgsmål:

Hvilke ændringer påtænker ministeren sig vedrørende museumslovens forpligtigelser
om lodsejerens genetablering af diger, der eksempelvis ikke har været synlige i 50 eller
100 år?

Svar:

Det er vigtigt for mig at sikre en god balance mellem hensynet til bevaringen af vores
fælles kulturarv og hensynet til moderne brug.

Slots- og Kulturstyrelsen har igangsat et nationalt kortlægningsprojekt, som løber ind-
til 2025. Udviklingen af et retvisende digitalt kort skal sikre et forbedret vejledende
kort over de beskyttede diger i Danmark, som kan danne grundlag for en grundig gen-
nemgang af området samt sikre et bedre administrationsgrundlag fremadrettet.

Jeg er dog samtidig altid lydhør over for forslag til, hvordan vi yderligere sikrer den
rette balance, og jeg er åben over for at tage en dialog herom, når jeg har haft lejlighed
til at se på eventuelle mulige løsninger.

Med venlig hilsen
Jakob Engel-Schmidt

                                                                                                                         Dok. nr. 107970
