Beskæftigelsesudvalget 2022-23 (2. samling)
                                                Offentligt

Folketingets Lovsekretariat                                                                Beskæftigelsesministeriet
lov@ft.dk                                                                                  Holmens Kanal 20
                                                                                           1060 København K
Victoria Velasquez
Victoria.Velasquez@ft.dk                                                                   T +45 72 20 50 00
                                                                                           E bm@bm.dk
Folketingsmedlem Victoria Velasquez (EL) har den 10. maj 2023 stillet følgende             www.bm.dk
spørgsmål nr. S 600, som hermed besvares.
                                                                                           CVR 10172748
Spørgsmål nr. S 600
” Er ministeren enig i, at der som anført af STAR i besvarelsen den 3. maj 2023 af         J.nr. 2023 - 3999
en borgerhenvendelse »er gode grunde til ikke at regulere offentlige ydelser i takt        17. maj 2023
med inflationen, særlig, når den er høj, som vi har set på det seneste; det vil for-
værre inflationen, hvis forbrugerne fortsætter med det samme efterspørgselsmøn-
ster«, og finder ministeren det i så fald rimeligt, at det bliver fattige folkepensioni-
ster, der skal holde inflationen nede, når folkepensionen ikke PL-reguleres lø-
bende.”

Svar:
I regeringen er vi meget opmærksomme på, at vi har været igennem en periode
med ekstraordinært høje prisstigninger. Det er stigninger, der kan mærkes i alle
danske hjem, men som naturligvis rammer ekstra hårdt hos de personer og familier,
der i forvejen har mindst. Derfor har regeringen haft fokus på at yde målrettet øko-
nomisk støtte til de grupper, hvor inflationen har ramt ekstra hårdt. Det vil sige de
grupper, der har begrænsede indkomster og som kan have vanskeligt ved at øge de-
res indkomst som andre grupper kan, fx ved at gøre brug af de mange jobmulighe-
der, der er på arbejdsmarkedet.

Der er indgået en række aftaler, der har ydet målrettet hjælp. Senest kan nævnes Af-
tale om inflationshjælp fra februar, hvor regeringen, Socialistisk Folkeparti, Dan-
marks Demokraterne, Radikale Venstre, Dansk Folkeparti, Alternativet og Nye
Borgerlige blev enige om at udbetale et ekstra skattefrit engangsbeløb på 5.000 kr.
i 2023 til de folkepensionister, der er berettiget til ældrechecken. Det er i tillæg til,
at det også i 2022 blev aftalt at udbetale 5.000 kr. til folkepensionister, der var be-
rettiget til ældrecheck i 2022. Det er initiativer som et bredt udsnit at folketingets
partier har bakket op om.

Målrettet økonomisk støtte er en tilgang, der er helt i tråd med, hvad økonomer har
anbefalet i en tid med høj inflation. Det er således helt afgørende at finde de rette
balancer og ikke at puste yderligere til inflationen. Hvis vi generelt hæver ydel-
serne for store grupper i samfundet, fx alle pensionister, risikerer vi, at priserne vil
stige endnu mere.
Folkepensionen og andre ydelser reguleres i dag med udgangspunkt i den faktiske
lønudvikling på det private arbejdsmarked. Historisk set har det over tid været til
gavn for modtagerne, at folkepensionen har været underlagt denne regulering. Det
har det i kraft af, at lønningerne over de sidste årtier samlet set er steget mere end
priserne, og derfor er størrelsen på folkepensionen generelt også steget mere end
inflationen. Realværdien af ydelsen set i forhold til den generelle prisudvikling har
således været stigende. Grundlæggende er mekanismen velfungerende og har været
til gavn for ydelsesmodtagerne. I regeringen er vi derfor varsomme med at ændre
den nuværende mekanisme alene på grund af den aktuelle situation med høje pri-
ser.
Venlig hilsen
Ane Halsboe-Jørgensen
Beskæftigelsesminister

                                                                                                   2
