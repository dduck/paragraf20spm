                                                                                          Indenrigsudvalget 2022-23 (2. samling)

                                                                                          Slotsholmsgade 10-12  Offentligt
                                                                                          DK-1216 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 07-09-2023
                                                                                          Enhed: Udgifter
                                                                                          Sagsbeh: maum
                                                                                          Sagsnr.:2023 - 2121
                                                                                          Dok. nr.: 612129

Medlem af Folketinget Theresa Berg Andersen (SF) har den 30. august 2023 stillet føl-
gende spørgsmål nr. S 793 til indenrigs- og sundhedsministeren, som hermed besva-
res.

Spørgsmål S 793:
”Giver det ministeren anledning til bekymring for den lokale velfærd, når man kan
iagttage et stadigt fald i den kommunale likviditet i flere mindre velstående kommu-
ner, og hvilke initiativer påtænker ministeren at tage for at forbedre likviditeten, så
yderligere nedskæringer i den lokale velfærd undgås?

Begrundelse
Ifølge NB-Økonomi den 29. august 2023 kan man iagttage et stadigt fald i den kom-
munale likviditet. Derfor vil spørgeren gerne vide, hvilke initiativer ministeren påtæn-
ker for at undgå yderligere nedskæringer i den lokale velfærd.”

Svar:
Indledningsvist skal det understreges, at likviditeten i kommunerne til trods for det
seneste fald fortsat er på et meget højt niveau. De seneste 10 år er den steget med
ca. 20 mia. kr. og udgør 2. kvartal 2023 ca. 55 mia. kr.

Stigningen i likviditeten har gavnet kommunerne generelt. Tages der fx udgangspunkt
i NB-Økonomis afgrænsning på 4.000 kr. pr. indbygger, er der i dag 18 kommuner
med en likviditet under dette beløb. For 10 år siden var der tale om 33 kommuner.

Regeringen har fokus på de kommuner, der måtte have særlige udfordringer. Det er
netop derfor, at regeringen i foråret har indgået en balanceret økonomiaftale med
kommunerne. Den er ansvarlig i forhold til den generelle økonomiske situation, men
samtidig med en tydelig prioritering af de økonomisk vanskeligst stillede kommuner
med et ekstraordinært højt særtilskud på 734 mio. kr. Samtidig er 200 mio. kr. i form
af lånedispensation målrettet netop kommuner med en økonomisk og likviditets-
mæssig vanskelig situation.

Senest prioriterer regeringen som led i FFL24 yderligere 650 mio. kr. til kommunerne.

                                          Med venlig hilsen

                                            Sophie Løhde
