                                                                                          Sundhedsudvalget 2022-23 (2. samling)

                                                                                          Slotsholmsgade 10-12  Offentligt
                                                                                          DK-1216 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 15-05-2023
                                                                                          Enhed: SPOLD
                                                                                          Sagsbeh.: DEPSAW
                                                                                          Sagsnr.: 2207982
                                                                                          Dok. nr.: 2682272

Medlem af Folketinget Jens Henrik Thulesen Dahl (DD) har den 4. maj 2023 stillet føl-
gende spørgsmål nr. S 579 til indenrigs- og sundhedsministeren, som hermed besva-
res.

Spørgsmål S 579:
”Mener ministeren, at droneflyvninger, der kan levere livsvigtige hjertestartere til
mennesker, der f.eks. bor i områder med lange responstider og falder om med hjerte-
stop, skal være et vigtigt værktøj i fremtidens sundhedsvæsen?”

Begrundelse:
Der henvises til artiklen »Akutberedskab opgiver at fragte hjertestartere med droner«
af 28. april 2023 på hjemmesiden ing.dk.

Svar:
Jeg mener grundlæggende, at det er vigtigt, at der løbende afsøges nye måder at
tænke og arbejde på i sundhedsvæsenet, herunder også ift. at inddrage relevante in-
novative løsninger. Det gælder også det præhospitale område. Det er regionerne, der
planlægger sundhedsberedskabet, herunder det præhospitale beredskab, på bag-
grund af lokalt kendskab til den enkelte regions geografi, befolkningstæthed mv.

Hjertestartere indgår som et vigtigt element i den livsreddende førstehjælp, som ydes
i tilfælde af, at borgere får hjertestop uden for sygehusene. Det er i den forbindelse
afgørende, at regionernes vagtcentraler ved, hvor hjertestarterne hænger, så de kan
sende hjerteløbere til den hjertestarter, der er tættest på.

Derfor blev der med sundhedsaftalen af maj 2022 afsat 5 mio. kr. til en kampagne,
der dels skal sikre flere hjerteløbere og dels understøtte en bedre udbredelse og regi-
strering af hjertestartere. Kampagnen skal bidrage til, at hjælpen kan komme hurtigt
frem, når der er akut brug for den.

Jeg kan i den forbindelse desuden henvise til, at regeringen inden jul, som opfølgning
på sundhedsaftalen, tilførte 15 nye akutberedskaber, herunder ambulancer, akutlæ-
gebiler og akutbiler, der skal styrke akutindsatsen i hele landet og bidrage til at ned-
bringe responstiderne i de dele af landet, hvor den i dag er længst.

                                          Med venlig hilsen

                                            Sophie Løhde
