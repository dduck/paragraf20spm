                                                    Udlændinge- og Integrationsudvalget 2022-23 (2. samling)
                                                                                                                      Offentligt

Spørgsmål nr. S 454
§ 20-spørgsmål til skriftlig besvarelse

Til:         Udlændinge- og integrationsministeren
Dato:        31. marts 2023
Stillet af:  Helene Liliendahl Brydensholt (ALT)

Vil ministeren følge i Norges fodspor og foreslå en nedlæggelse af Danmarks
au pair-ordning eller løfte den hen på beskæftigelses- eller erhvervsområdet,
så der kan sørges for ordnede forhold og ordentlig løn til au pairer i
Danmark?
(Spm. nr. S 454).

Begrundelse
Norges beslutning om at nedlægge au pair-ordningen begrundes bl.a. med,
at ordningen ikke længere fungerer efter hensigten, da den ifølge den norske
arbejds- og inklusionsminister ikke længere er en kulturudvekslingsordning,
men primært bruges til at skaffe billig arbejdskraft i hjemmet. Der henvises til
DR’s artikel »Norge sløjfer au pair-ordning: Det er ikke længere
kulturudveksling« fra den 29. marts 2023.

Svaret bedes sendt elektronisk til spørgeren på helene.brydensholt@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
