                                                                                        Skatteudvalget 2022-23 (2. samling)
                                                                                                                            Offentligt

                                                                                         24. januar 2023
                                                                                         J.nr. 2023 - 852

Til Folketingets Lovsekretariat

Hermed sendes svar på spørgsmål S 110 af 16. januar 2023, indleveret af Pelle Dragsted
(EL).

Jeppe Bruus

             / Merete Godvin Jensen
Spørgsmål

Mener ministeren, at det er klogt at bryde Socialdemokratiets løfte om at forlænge beta-
lingsfristerne for coronalån, når konsekvensen i mange tilfælde vil være, at f.eks. frisører
går konkurs og staten dermed også risikerer at miste hele sit tilgodehavende hos de kon-
kursramte virksomheder?

Svar

Regeringen har stor forståelse for de bekymringer, der følger i kølvandet på coronapande-
mien. Det har presset mange små virksomheder og selvstændige, og antallet af konkurser
i aktive virksomheder i 2022 er også på det højeste niveau siden 2010.
Det er dog vigtigt at bemærke, at det forholdsvist høje antal konkurser i 2022 følger efter
to år med relativt få konkurser. I 2020 og 2021 var antallet af konkurser i aktive virksom-
heder på niveau med, eller lidt lavere, end i perioden 2009-2019. Der har således samlet
set været tendens til en stigning i antallet af konkurser i aktive virksomheder, men det er
sket fra et lavt niveau.
Coronapandemien og de efterfølgende stigende energipriser har presset mange virksom-
heder hårdt. Det har både den nuværende og den tidligere regering stor forståelse for.
Spørgsmålet har derfor også været adresseret i flere politiske aftaler.
Under coronapandemien gjorde et bredt flertal det fx muligt at optage rentefrie coro-
nalån. De virksomheder, som optog et lån, fik i tillæg mulighed for at få en afdragsord-
ning, der er længere end normalt. I september blev der desuden indgået Aftale om Vinter-
hjælp, der giver mulighed for en midlertidig og frivillig indefrysningsordning til virksomhe-
der for udgifter til el, gas og fjernvarme, som har til formål at afbøde konsekvenserne af
de stigende energipriser.
Regeringen følger udviklingen nøje og tager løbende bestik af situationen. Det fremgår
også af regeringsgrundlaget, Ansvar for Danmark, at regeringen vil fremlægge et forslag til
ny inflationshjælp, som skal forhandles bredt med folketingets partier, så vi samlet kan
tage ansvar for at imødekomme de aktuelle udfordringer.

                                                                                                                                                                                   Side 2 af 2
