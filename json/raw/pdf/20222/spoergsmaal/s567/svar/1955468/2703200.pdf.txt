                  Finansudvalget, Grønlandsudvalget 2022-23 (2. samling)
                                                                                  Offentligt

                  Dato:     9. maj 2023

                  Sagsnr.:  2023 - 3336

Folketinget
Lovsekretariatet

Statsministerens besvarelse af spørgsmål nr. S 567 stillet af Alex Ahrendtsen (DF)

Spørgsmål nr. S 567:
”Er det statsministerens holdning, at bloktilskuddet til Grønland bør fortsætte, hvis man
i Grønland vedtager det forslag til grundlov, som den grønlandske forfatningskommis-
sion netop har offentliggjort, og som vil medføre, at Grønland får sit eget statsoverho-
ved?”

Svar:
Grønlands Forfatningskommission har den 28. april 2023 offentliggjort sit forslag til en
forfatning. Jeg forstår, at forslaget i første omgang skal danne grundlag for en debat i
Grønland, som jeg ser frem til at følge.
Det følger af lov om Grønlands selvstyre § 21, at hvis det grønlandske folk træffer be-
slutning om selvstændighed, indledes der forhandlinger mellem regeringen og Naalak-
kersuisut med henblik på en aftale om gennemførelse af selvstændighed for Grønland.
Jeg ønsker ikke at foregribe en situation om mulig grønlandsk selvstændighed, herunder
resultatet af de forudgående forhandlinger, som er forudsat i selvstyreloven.

                                          Med venlig hilsen

                                         Mette Frederiksen
