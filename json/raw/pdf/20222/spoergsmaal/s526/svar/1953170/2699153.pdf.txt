Folketingets Lovsekretariat                                                         Miljø- og Fødevareudvalget 2022-23 (2. samling)
Christiansborg                                                                                                                           Offentligt
1240 København K
                                                                                              Den 1. maj 2023

Hermed sendes besvarelse af spørgsmål nr. S 529, som medlem af Folketinget Helene Liliendahl
Brydensholt (ALT) har stillet til ministeren for fødevarer, landbrug og fiskeri den 21. april 2023.

Spørgsmål nr. S 529 fra medlem af Folketinget Helene Liliendahl Brydensholt (ALT)
”Mener ministeren, at konventionel griseproduktion kan sikre dyrene i forhold til dyrevelfærdslo-
ven, herunder § 2, hvorefter: »Dyr er levende væsener og skal behandles forsvarligt og beskyttes
bedst muligt mod smerte, lidelse, angst, varigt men og væsentlig ulempe« og § 3, hvorefter: »En-
hver, der holder dyr, skal sørge for, at de behandles omsorgsfuldt, herunder at de huses, fodres,
vandes og passes under hensyntagen til deres fysiologiske, adfærdsmæssige og sundhedsmæssige
behov i overensstemmelse med anerkendte praktiske og videnskabelige erfaringer«?”

Svar
Det skal selvfølgelig sikres, at grise behandles forsvarligt og i overensstemmelse med dyrevelfærds-
loven. Dette gælder uanset produktionsform. Jeg mener generelt, at den konventionelle grisepro-
duktion kan sikre dyrene i forhold til den gældende dyrevelfærdslov. Fødevarestyrelsen fører også
kontrol med, at reglerne overholdes, og at dyrevelfærden er i orden. Der skal løbende være fokus
på dyrevelfærden. Derfor har jeg også igangsat et arbejde med at identificere mulige forbedringer
i dyrevelfærden.

                  Jacob Jensen
                                                       /
                                                                            Paolo Drostby

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
