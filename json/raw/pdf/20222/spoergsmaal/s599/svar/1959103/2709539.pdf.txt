                             Beskæftigelsesudvalget 2022-23 (2. samling)
                                                                             Offentligt

Folketingets Lovsekretariat                                                            Beskæftigelsesministeriet
lov@ft.dk                                                                              Holmens Kanal 20
                                                                                       1060 København K
Astrid Carøe (SF)
Astrid.Caroe@ft.dk                                                                     T +45 72 20 50 00
                                                                                       E bm@bm.dk
                                                                                       www.bm.dk

                                                                                       CVR 10172748
                                                                                       17. maj 2023

                                                                                       J.nr.

Folketingsmedlem Astrid Carøe (Socialistisk Folkeparti) har den 10. maj 2023 stil-
let følgende spørgsmål nr. S 599, som hermed besvares.

Spørgsmål nr. S 599:
”Hvad mener ministeren om, at nedsat spytproduktion udløser samme erstatning i
Arbejdsmarkedets Erhvervssikring som en psykisk arbejdsskade i form af moderat
kronisk depression, og vil ministeren i den forbindelse se på mulighederne for, at
psykiske arbejdsskader fremadrettet i højere grad sidestilles med fysiske arbejds-
skader?”

Svar:
Som beskæftigelsesminister er jeg optaget af, at vi har et arbejdsskadesystem, der
griber alle dem, der er kommet til skade eller er blevet syge i forbindelse med ar-
bejdet. Det gælder uanset hvilken type af skade, der er tale om.

Til brug for besvarelsen har jeg indhentet bidrag fra Arbejdstilsynet, der oplyser
følgende:

”Når Arbejdsmarkedets Erhvervssikring (AES) træffer afgørelse om godtgørelse
for varigt mén i forbindelse med en arbejdsskade, tager de udgangspunkt i den så-
kaldte méntabel. I méntabellen indgår vejledende ménprocenter for forskellige ty-
per af skader og sygdomme, som anvendes til at fastsætte størrelsen på en eventuel
godtgørelse. Méntabellen er udarbejdet på baggrund af lægefaglig viden og anven-
des i relation til alle personskadeerstatninger, herunder også ved domstolene.”

Jeg henholder mig til det af Arbejdstilsynet oplyste. For mig er det vigtigt, at alle
arbejdsskadesager bliver behandlet på baggrund af lægefaglig viden. Jeg noterer
mig i den forbindelse, at AES’ praksis for udmåling af godtgørelse for varigt mén
er lægefagligt funderet og bygger på en langvarig praksis.

Venlig hilsen
Ane Halsboe-Jørgensen
