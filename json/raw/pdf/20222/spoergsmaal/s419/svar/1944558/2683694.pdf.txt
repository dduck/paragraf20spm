                             Udvalget for Digitalisering og It 2022-23 (2. samling)
                                                                                      Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00
                             digmin@digmin.dk

Sagsnr.      Svar på spørgsmål stillet af Pia Kjærsgaard (DF) den 21. marts 2023.
2023 - 1129
             Spørgsmål nr. S 419:
Doknr.       ”Vil ministeren tage initiativ til at indføre mærkningsordninger, så det bliver tydeligt for bor-
11895        geren, om både offentlige og private har taget konkrete tiltag for at hjælpe digitalt udfor-
             drede, som det foreslås i artiklen »Ældre dropper ballet, biograf og badeferie – de kan ikke
Dato         finde ud af at bestille digitalt« bragt den 19. marts 2023 på Jyllands-Postens hjemmeside?”
29-03-2023
             Svar:
             Med lov om webtilgængelighed stilles der allerede i dag krav til, at myndigheders og offentlig-
             retlige organers websteder og mobilapplikationer er tilgængelige for borgere med funktions-
             nedsættelser og handicap. Kravene udvides i 2025 til at omfatte dele af den private sektor, så
             der stilles krav om tilgængelighed af visse produkter og tjenester, herunder webshops. Det vil
             hjælpe mange kunder.

             Det står klart, at de digitale udfordringer, som nogle borgere oplever, ikke kun relaterer sig til
             kommunikationen med det offentlige, men også i høj grad digitaliseringen i private virksom-
             heder. Dér har den private sektor også et ansvar for at imødekomme deres kunder og ikke
             udelukke nogen.

             Vi har ikke aktuelle planer fra statens side om at tage initiativ til en mærkningsordning, men
             det står naturligvis erhvervslivet frit for frivilligt at introducere en sådan løsning, hvis det vur-
             deres, at det kan skabe værdi.

             Med venlig hilsen
             Marie Bjerre
