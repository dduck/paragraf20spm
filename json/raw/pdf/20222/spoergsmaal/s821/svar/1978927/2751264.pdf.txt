                                                                              Retsudvalget 2022-23 (2. samling)
                                                                                                                Offentligt

Folketinget                                                                   Dato:     18. september 2023
Lovsekretariatet                                                              Kontor:   Sikkerhedskontor I
Christiansborg                                                                Sagsbeh:  Jeppe Haugaard Vandtved
1240 København K                                                              Sagsnr.:  2023-0033-0538
DK Danmark                                                                    Dok.:     2972921

Besvarelse af spørgsmål nr. S 821 fra medlem af Folketinget Rosa Lund
(EL):

Hermed sendes besvarelse af spørgsmål nr. S 821, som medlem af Folketin-
get Rosa Lund (EL) har stillet til justitsministeren den 11. september 2023.

Peter Hummelgaard

                   /
                              Michelle Argir Simonsen

                                                                              Slotsholmsgade 10
                                                                              1216 København K.
                                                                              T +45 7226 8400
                                                                              www.justitsministeriet.dk
                                                                              jm@jm.dk

                                                                              Side 1/3
Spørgsmål nr. S 821 fra medlem af Folketinget Rosa Lund (EL):

       ”Mener ministeren, at politiet bør afvise at tage imod anmeldel-
       ser om hadforbrydelser allerede på tidspunktet, hvor et offer mø-
       der op på politistationen for at anmelde en hadforbrydelse, eller
       mener ministeren, at politiet til hver en tid skal tage imod en
       anmeldelse om en hadforbrydelse og først derefter, når selve sa-
       gen er efterforsket, konkludere, om det er politiet opfattelse, at
       der er tale om en hadforbrydelse?”

Begrundelse:

       ”I ministerens svar på spørgerens spørgsmål nr. S 778 svarer mi-
       nisteren ikke på spørgerens spørgsmål, spørgeren stiller derfor
       spørgsmålet igen.”

Svar:

Som tilkendegivet i min besvarelse af spørgsmål nr. S 778 af 31. august
2023, skal alle borgere føle sig trygge i Danmark. Dette gælder uanset
seksualitet, kønsidentitet, hudfarve, tro eller handicap. Jeg vil derfor på det
kraftigste opfordre alle, der oplever at blive udsat for en forbrydelse med et
hadmotiv, til at indgive anmeldelse til politiet.

Politiet iværksætter – efter anmeldelse eller af egen drift – efterforskning,
når der er rimelig formodning om, at et strafbart forhold, som forfølges af
det offentlige, er begået, jf. retsplejelovens § 742, stk. 2. Det gælder også
anmeldelse om en hadforbrydelse.

Efterforskningen har til formål at klarlægge, om betingelserne for at på-
lægge strafansvar eller anden strafferetlig retsfølge er til stede, og at tilveje-
bringe oplysninger til brug for sagens afgørelse samt forberede sagens be-
handling ved retten, jf. retsplejelovens § 743.

Efterforskningen vil således vise, om der i konkrete tilfælde er begået en
overtrædelse af f.eks. straffelovens § 266 b, eller om der er grundlag for at
påstå strafskærpelse efter de grunde, der bl.a. er angivet i straffelovens § 81,
stk. 6, om, at gerningen helt eller delvis har baggrund i andres etniske op-
rindelse, tro, handicap, seksuelle orientering, kønsidentitet, kønsudtryk,
kønskarakteristika eller lignende.

                                                                                                                                               Side 2/3
Politiet kan dog generelt afvise en indgivet anmeldelse, hvis der ikke findes
grundlag for at indlede efterforskning, jf. retsplejelovens § 749, stk. 1. Af-
vises anmeldelsen eller indstilles efterforskningen, kan afgørelsen herom
påklages til den overordnede anklagemyndighed, jf. retsplejelovens § 749,
stk. 3.

                                                                                                                                               Side 3/3
