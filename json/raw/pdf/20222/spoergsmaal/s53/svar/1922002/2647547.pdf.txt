Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Karina Adsbøl (DD) har den 6. januar 2023 stillet       1220 København K
spørgsmål nr. S 53, som hermed besvares.                                      Tlf. nr.: 33 92 50 00
                                                                              E-mail: uvm@uvm.dk
Spørgsmål nr. S 53:                                                           www.uvm.dk
"Er det regeringens holdning, at telefoner i skolerne skal forbydes, eller    CVR-nr.: 20453044
mener ministeren, at det skal være op til skolerne selv at administrere
det?"                                                                         16. januar 2023
                                                                              Sagsnr.: 23/00427
Svar:
Mobiltelefoner i skolen udgør et problem, der kan udfordre elevernes
koncentration og det sociale fællesskab, hvis der ikke tages aktivt stilling
til brugen. Derfor glæder det mig, at undersøgelser fra hhv. 2018 og 2019
har vist, at langt de fleste grundskoler har lokale mobilpolitikker, og at
det pædagogiske personale er involveret i udviklingen af mobilreglerne. I
undersøgelsen fra 2018, der er baseret på en stikprøve, hvor 117 folke-
skoler har deltaget, svarer 54 pct. af folkeskolerne, at eleverne må an-
vende deres mobiltelefoner i frikvarterer, og når det er relevant for un-
dervisningen. Omvendt afleverer eleverne mobiltelefonerne om morge-
nen og får dem først udleveret, når de har fri, på 23 pct. af folkeskolerne.

Regeringen mener generelt, at mobiltelefoner kun bør benyttes i skolen,
når det kan begrundes pædagogisk. Regeringen er i øvrigt generelt påpas-
selig med at træffe mere detaljerede beslutninger, der skal følges på alle
folkeskoler. Det er skolebestyrelsen, der fastsætter skolens ordensregler,
herunder eventuelle mobilpolitikker.

                                Med venlig hilsen

                                 Mattias Tesfaye
