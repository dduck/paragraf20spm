                                                                                       Sundhedsudvalget 2022-23 (2. samling)

                                                                                       Slotsholmsgade 10-12  Offentligt
                                                                                       DK-1216 København K

                                                                                       T +45 7226 9000
                                                                                       F +45 7226 9001
                                                                                       M sum@sum.dk
                                                                                       W sum.dk

Folketingets Lovsekretariat                                                            Dato: 11-04-2023
                                                                                       Enhed: MEDINT
                                                                                       Sagsbeh.: DEPVLN
                                                                                       Sagsnr.: 2304589
                                                                                       Dok. nr.: 2644078

Medlem af Folketinget Peder Hvelplund (EL) har den 29. marts 2023 stillet følgende
spørgsmål nr. S 446 til indenrigs- og sundhedsministeren, som hermed besvares.

Spørgsmål S 446:
”Hvad mener ministeren om, at Novo Nordisk ifølge Frihedsbrevets artikel »Kontrak-
ter afslører: Novo Nordisk brugte patientforening til at føre kampagne mod over-
vægt« fra den 23. marts 2023 har betalt den uafhængige patientforening Adipositas-
foreningen for at føre kampagne mod overvægt, mens Novo Nordisk arbejdede på at
lancere slankemidlet Wegovy?”

Svar:
Tillid er en af grundstenene i det danske sundhedsvæsen. Det gælder sundhedsperso-
ner og myndigheder, men det gælder i høj grad også andre aktører såsom patientfor-
eninger og virksomheder.

Der findes derfor allerede en række regler i lovgivningen, som skal sikre, at patien-
terne kan have tillid til sundhedsvæsenet. Der er blandt andet regler for, hvornår og
hvordan der må reklameres for lægemidler.

Jeg kan forstå, at myndighederne allerede er i gang med at afdække, om der er sket
brud på reglerne i den konkrete sag. Som minister vil jeg ikke gå ind i denne faglige
vurdering.

                                          Med venlig hilsen

                                            Sophie Løhde
