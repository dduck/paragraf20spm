                             Europaudvalget, Børne- og Undervisningsudvalget 2022-23 (2. samling)
                                                                                                                 Offentligt

Folketingets Lovsekretariat                                                     Ministeren
Christiansborg
                                                                                Frederiksholms Kanal 21
                                                                                1220 København K
                                                                                Tlf. nr.: 33 92 50 00
                                                                                E-mail: uvm@uvm.dk
                                                                                www.uvm.dk
                                                                                CVR-nr.: 20453044

Medlem af Folketinget Christina Olumeko (ALT) har den 8. august 2023            9. august 2023
stillet spørgsmål nr. S 744, som hermed besvares.                               Sagsnr.: 23/14126

Spørgsmål nr. S 744:
Hvad er ministerens holdning til anbefalingerne fra den 9. cyklus i EU’s
Ungdomsdialog (rådsresolution 9134/23), og hvordan påtænker ministe-
ren, at disse konkret kan implementeres i Danmark, herunder med refe-
rence til svaret på EUU Alm. del, spørgsmål 123, 2022-23 (2. samling),
hvoraf det fremgår, at kun seks ministerier har ungeinddragende initiati-
ver?

Svar:
Regeringens holdning til anbefalingerne fra den 9. cyklus i EU’s Ung-
domsdialog fremgår af punkt 6 i det samlenotat, som blev oversendt til
Folketinget 4. maj 2023 forud for rådsmøde 15.-16. maj 2023. Heraf
fremgår det bl.a., at regeringen søger at inddrage unge og deres holdnin-
ger på forskellige måder i blandt andet uddannelsespolitikken og den
grønne politikudvikling. Det fremgår endvidere, at regeringen ønsker, at
danske erfaringer og strukturer, herunder et tæt samarbejde med Dansk
Ungdoms Fællesråd, kan bidrage som inspiration til at skabe bedre ram-
mer for unges deltagelse via EU’s ungdomsdialog på både nationalt og
EU-niveau.

Jeg ser frem til et snarligt kalendersat møde med repræsentanter fra
Dansk Ungdoms Fællesråd med de nyligt udpegede EU-ungdomsdelega-
ter, hvor jeg får lejlighed til at høre deres overvejelser og ønsker i forhold
til eventuelle tiltag.

                                Med venlig hilsen

                                 Mattias Tesfaye
