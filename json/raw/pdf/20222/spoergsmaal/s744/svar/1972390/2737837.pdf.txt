Europaudvalget, Børne- og Undervisningsudvalget 2022-23 (2. samling)
                                                                                    Offentligt

Europaudvalget                                                                         Ministeren
Christiansborg
                                                                                       Frederiksholms Kanal 21
Svar på alm. del – spørgsmål 123                                                       1220 København K
I brev af 30.maj 2023 har udvalget efter ønske fra Christian Friis Bach                Tlf. nr.: +45 33 92 50 00
(RV) stillet mig følgende spørgsmål:                                                   E-mail: uvm@uvm.dk
                                                                                       www.uvm.dk
Alm. del – spørgsmål 123:                                                              CVR-nr.: 20453044
Med henvisning til henstilling vedrørende undertema 3 om forvaltning
fra konklusionerne i den 9. cyklus i EU´s Ungdomsdialog, ønskes en re-                 21. juni 2023
degørelse for nuværende nationale tiltag, der har til formål at inddrage               Sagsnr.: 23/10445
unge i politiske beslutningsprocesser (f.eks. Dataetisk Ungeråd, Ungekli-
marådet), gerne med angivelse af formål, rekrutteringsproces, kompeten-
cer/politisk indflydelse, resultater og evaluering heraf. Der henvises til
rådsresolution 9134/, side 6, punkt 15.

Svar:
I resolutionen om resultaterne af den niende cyklus i EU´s ungdomsdia-
log, fremgår fem henstillinger formuleret af deltagerne (ungdomsrepræ-
sentanter og myndighedsrepræsentanter fra hvert EU-medlemsstat) i
EU´s ungdomskonference under det svenske formandskab i marts 2023.
I forhold til den konkrete henvisning fra spørgeren fremgår det, at med-
lemsstaterne henstilles til at støtte… ” deltagelses- og evalueringsmekanismer,
der muliggør dette (f.eks. ungdomsorganer, ungdomstest) på lokalt, regionalt og euro-
pæisk plan.”

På denne baggrund har Børne- og Undervisningsministeriet hørt alle mi-
nisterier om deres formaliserede inddragelse af unge. Følgende ministe-
rier har bidraget med tiltag på deres område:

Udenrigsministeriet
Ministeren for udviklingssamarbejde og global klimapolitiks inter-
nationale ungepanel består af 6 danske medlemmer (indstillet af Dansk
Ungdoms Fællesråd) og 8 afrikanske medlemmer (indstillet af ambassa-
derne) og er udpeget af ministeren. Ungepanelet har til formål at give mi-
nisteren input til unges syn på danske udviklingspolitiske tiltag og priori-
teter.
Ambassadens ungepaneler: Flere danske ambassader har deres egne
eller støtter ungepaneler i hhv. Uganda, Kenya, Palæstina, Mali, Burkina
Faso og Sydafrika. Panelerne rådgiver løbende ambassaderne ift. Dan-
marks bilaterale engagement i partnerlande for at sikre, at ambassadernes
aktiviteter effektivt og relevant responderer til unges behov.

Ungedelegatprogram: Udenrigsministeriet støtter 8 ungedelegaters del-
tagelse i internationale møder og konferencer som en del af de danske
delegationer. Programmet medvirker til, at Danmark internationalt anses
for at være et foregangsland ift. ungeinddragelse samt at unge føler, at de
får en stemme i multilaterale fora.

Social-, Bolig- og Ældreministeriet
Børne- og Ungepanel i Børnerådet er etableret som et fast panel, som
en del af aftalen om Børnene Først fra maj 2021. Børnerådet er et uaf-
hængigt statsligt råd, der skal sikre børn og unges rettigheder i Danmark.
Det er rådets opgave at være i dialog med børn og unge om de ting, der
optager dem, at tale deres sag og sætte aktuelle spørgsmål om børn og
unges liv til debat.

Formålet med oprettelsen af et fast børne- og ungepanelet er at infor-
mere og rådgive Børnerådet i dets arbejde med at sikre børns rettigheder,
behov og interesser ud fra et børneperspektiv. Oprettelsen af et børne-
og ungepanel indebærer således, at Børnerådet fremover vil skulle forma-
lisere en del af sin børneinddragelse i et panel. Børne- og ungepanelet er
lovhjemlet i Barnets lov, som træder i kraft d. 1. januar 2024, hvorefter
social- og boligministeren kan fastsætte nærmere regler om panelet.

Uddannelses- og Forskningsministeriet
På de videregående uddannelsesinstitutioner fremgår det i instituti-
onslovgivningen, at studerende skal indgå i f.eks. institutionernes besty-
relser, råd og lignende. Herunder er de studerende med i beslutninger
om den strategiske styring af institutionerne, samt forhold der f.eks. ved-
rører deres uddannelsestilrettelæggelse og implementering af diverse stra-
tegier og politiske aftaler. Herudover er de studerende repræsenteret i
centrale nationale råd som f.eks. Akkrediteringsrådet og bestyrelsen for
Studenterrådgivningen.

De studerende bliver desuden inddraget i forbindelse med de fleste poli-
tiske aftaler på uddannelsesområdet igennem organiserede studenterfor-
eninger som f.eks. Danske Studerendes Fællesråd (DSF) og Organisation
for Professionshøjskolestuderende. De studerende bliver inddraget di-
rekte i forarbejdet til politiske tiltag som f.eks. ved revisionen af lærerud-
dannelsen eller i forbindelse med politiske tiltag til at fremme trivslen på

                                                                                                                    2
de videregående uddannelser. Derudover inddrages de organiserede stu-
denterforeninger også fast i Uddannelse og Forskningsministeriets inter-
nationale engagement i EU og Bologna-processen.

Kulturministeriet
På de videregående kunstneriske uddannelsesinstitutioner under
Kulturministeriet fremgår det af institutionslovgivningen, at studerende
skal indgå i f.eks. institutionernes bestyrelser, råd og lignende. Herunder
er de studerende med i beslutninger om den strategiske styring af institu-
tionerne, samt forhold der f.eks. vedrører deres uddannelsestilrettelæg-
gelse og implementering af diverse strategier og politiske aftaler.

De studerende bliver desuden hørt f.eks. i forbindelse med indgåelse og
implementering af politiske aftaler på uddannelsesområdet. Det kan ske
igennem de organiserede studenterforeninger på institutionerne, såsom
f.eks. Konservatoriestuderendes Fællesråd. Danske Studerendes Fælles-
råd (DSF) har flere af de kunstneriske uddannelsesinstitutioners studen-
terforeninger som medlemmer, hvorigennem de studerende også kan
inddrages.

Medierådet for Børn og Unge arbejder løbende med ungeinvolvering i
dets aktiviteter i et set up, der grænser til formaliseret unge-inddragelse.
Det sker bl.a. gennem rådets koordinatorrolle i det EU-støttede Sikker
Internet Center DK (SIC DK). Formålet med ungeinvolveringen er i dia-
log med unge at få indsigter i deres erfaringer med og ønsker til digitali-
seringen på et primært kvalitativt niveau.

Rekrutteringen varierer metodisk mellem at rekruttere enkelte unge fra
hele landet, udpege en skoleklasse til et tidsbegrænset ungepanel og til at
invitere flere skoleklasser til at deltage i ungeseminar. Rekrutteringen til
deltagelse i ungeseminar er sket i samarbejde med SSP-konsulenter. Ele-
verne er fra udskolingen.

Involveringen af unge i Medierådets aktiviteter sker for at give unge en
medskabende rolle i udarbejdelsen af vidensprodukter som fx anbefalin-
ger til aktører (forældre, fagpersoner, politikere, tech-giganter mv.) til,
hvordan børn og unges liv med digitale medier kan skabe mere tryghed,
styrke deres kompetencer og sikre deres rettigheder.

De involverede unge bidrager til at sætte fokus på de digitale vaner i for-
hold til trivsel og fællesskaber, der skal styrke dialogen mellem børn,
unge, forældre og fagfolk gennem bidrag til en række forskellige videns-
produkter- og –processer. Det sker gennem bidrag til grundskolernes un-
dervisningsaktiviteter, ved gennemførelse af ungeseminarer, bidrag til an-
befalinger, kampagner og oplæg på konferencer. I den aktuelle ungein-
volvering (2022-24) samarbejder Medierådet med partner i SIC DK,

                                                                                                                    3
Center for Digital Pædagogik, om afholdelse af tre ungeseminarer i Dan-
mark (2023), der har fokus på algoritmers betydning for unges trivsel og
fællesskaber.

Det vurderes, at de unges involvering medvirker til, at de unge føler sig
taget alvorligt, respekteret og hørt, og bidragene opleves af styrelsen
samtidigt som værdifulde for kvalificeringen af de vidensprodukter, Me-
dierådet udvikler.

Medierådet for Børn og Unge er en del af det europæiske InSafe-netværk
under European Schoolnet, der drives på vegne af Europakommissio-
nen. Formålet er at bidrage til at skabe et mere sikkert internet for børn
og unge. Netværket indeholder ‘BIK (Better Internet for Kids) youth
participation activities’ herunder ‘BIK Youth Panel’ og ‘BIK Youth Am-
bassadors’.

’BIK Youth Ambassadors’ består af en gruppe unge, der har deltaget i
’BIK Youth Panel’ som nationale repræsentanter fra de europæiske
lande. For en længere periode samarbejder gruppen med European
Schoolnet i udbredelsen af metoder til ungeinvolvering i bl.a. politiske
processer og i mødet med interessenter omkring etableringen af et mere
sikkert internet. InSafe-netværket afholder en årlig konference, hvor
’BIK Youth Panel’ samles med deltagere i aldersgruppen 12-18 år.

Insafe-netværket søger årligt nye panel-deltagere for at sikre, at så mange
lande som muligt er repræsenteret.

I år planlægger Medierådet at finde en dansk panelist, der skal indgå i pa-
nelet, og som sammen med resten af panelet vil holde et indslag på kon-
ferencen. På konferencen deltager bl.a. lovgivere, forskere, NGO’er, in-
dustrien og eksperter for at diskutere aktuelle problematikker i forhold til
børn og unges online liv.

BIK Youth Ambassadors har bidraget til at formulere en børnevenlig ud-
gave af BIK+-strategien, som blev udgivet i efteråret 2022.

Klima-, Energi- og Forsyningsministeriet
Ungeklimarådet blev oprettet i 2019 og har siden været de unges tale-
rør og aktivt engageret unge i arbejdet med at udforme den klimapolitik,
der skal være med til at løse de globale klimaudfordringer. Igennem sit
arbejde har Ungeklimarådet til formål at bidrage til klimapolitikken gen-
nem dialog med institutioner og unge mennesker med henblik på at be-
lyse unges perspektiver på klimapolitikken samt at skabe større opmærk-
somhed og debat om klimaet og dets problemstillinger.

På baggrund af de input Ungeklimarådet indsamler fra bl.a. unge aktører
i samfundet, udvikler Rådet anbefalinger og rådgiver klima-, energi- og

                                                                                                                    4
forsyningsministeren med tidsrelevante anbefalinger vedr. klimapolitik-
ken set fra ungdommens perspektiv. Ungeklimarådet mødes med klima-,
energi- og forsyningsministeren omtrent to gange årligt, hvor Rådet har
mulighed for at præsentere deres seneste arbejde samt blive delagtiggjort
i de politiske prioriteter på klima-, energi- og forsyningsområdet. Unge-
klimarådet er derudover aktive i den offentlige klimadebat og diverse na-
tionale og internationale klimarelaterede arrangementer bl.a. i COP-sam-
menhæng.

Medlemmerne af Ungeklimarådet udpeges for en toårig periode og kom-
mer fra alle dele af landet, fra forskellige uddannelsesretninger og repræ-
sentere forskellige indgangsvinkler til klimaudfordringer. Der er rullende
mandat, så dele af Rådet udskiftes en gang årligt.

Børne- og Undervisningsministeriet
For Børne- og Undervisningsministeriet gælder det, at unge inddrages
uformelt og løbende i politikudvikling via møder med elevorganisationer
og lignende. Hertil kommer det lokale elevrådsarbejde på de enkelte in-
stitutioner.

Formaliseret inddragelse i politisk arbejde sker endvidere i bl.a. ”Sam-
men om Skolen”, som er er et samtale- og udviklingsprogram med det
formål at udvikle folkeskolen i samarbejde med sektoren. Ambitionen er,
at Sammen om Skolen skal understøtte den nationale og lokale skoleud-
vikling. I samarbejdet er elevorganisationen, Danske Skoleelever, repræ-
senteret. Herigennem får unge en mulighed for at præge udviklingen af
skolen.

Formålet med inddragelsen af Danske Skoleelever er at sikre, at den rele-
vante viden og erfaringer om skolen, som eleverne besidder, bliver en del
af den politiske debat og beslutningsproces om folkeskolen, samt at
sikre, at unge får mulighed for at præge udviklingen af skolen. Der er
ikke en decideret rekruttering til processen, idet Danske Skoleelever selv
vælger, hvem der skal deltage i den politiske proces på vegne af organisa-
tionen.

I Rådet for de Grundlæggende Erhvervsrettede uddannelser (REU),
der rådgiver om erhvervsuddannelserne og forberedende grunduddan-
nelse (FGU) er de unge også repræsenteret, idet elevorganisationerne på
REUs område i forening indstiller 2 medlemmer og 2 stedfortrædere til
rådet, som beskikkes af børne- og undervisningsministeren. Elevforenin-
gerne på REUs område er pt.: Erhvervsskolernes Elevorganisation,
Landssammenslutningen af Handelsskoleelever samt elevorganisatio-
nerne for FGU (Modstrøm) og landbrugsområdet (LandboUngdom).

                                                                                                                    5
Ud over de ovenfor nævnte tiltag er Børne- og Undervisningsministeriet
bekendt med, at en række foreninger også har etableret politiske ungepa-
neler som for eksempel Dataetisk Ungeråd under foreningen DanskIT,
der nævnes af spørgeren.
Børne- og Undervisningsministeriet er ikke bekendt med, at der findes
en samlet evaluering af de nævnte tiltag i forhold til resultater og politisk
indflydelse.

                                Med venlig hilsen
                                 Mattias Tesfaye

                                                                                                                    6
