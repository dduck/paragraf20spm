                                                                            Retsudvalget 2022-23 (2. samling)
                                                                                                              Offentligt

Folketinget                                                                 Dato:     22. marts 2023
Lovsekretariat                                                              Kontor:   Kontoret for Organiseret
Christiansborg                                                                        Kriminalitet
1240 København K                                                            Sagsbeh:  Laura Emilie Tolstrup
DK Danmark                                                                            Kornerup
                                                                            Sagsnr.:  2023-0033-0515
                                                                            Dok.:     2771818

Besvarelse af spørgsmål nr. S 347 fra medlem af Folketinget Mai Mer-
cado (KF)

Hermed sendes besvarelse af spørgsmål nr. S 347, som medlem af Folketin-
get Mai Mercado (KF) har stillet til justitsministeren den 14. marts 2023.

Peter Hummelgaard

                   /
                               Niklas V. Johansen

                                                                            Slotsholmsgade 10
                                                                            1216 København K.
                                                                            T +45 7226 8400
                                                                            www.justitsministeriet.dk
                                                                            jm@jm.dk

                                                                            Side 1/3
Spørgsmål nr. S 347 fra medlem af Folketinget Mai Mercado (KF):

       ”Hvad er ministerens holdning til den seneste tids mange kniv-
       overfald i København og det tragiske drab på to unge mænd i
       Høje Taastrup den 6. marts 2023, og mener ministeren, at der er
       behov for at fremsætte et lovforslag inden folketingsårets ud-
       gang, der enten udvider bandeparagraffen til også at omfatte
       knive eller hæver straffen for overtrædelse af knivloven under
       særligt skærpende omstændigheder, hvis overtrædelsen sker i
       forbindelse med organiseret kriminalitet, så det bliver muligt at
       løse problemerne med mangel på fængselspladser og beman-
       ding i kriminalforsorgen, inden strafskærpelserne træder i
       kraft?”

Svar:

Det må aldrig blive sådan, at vi i Danmark begynder at opfatte det som hver-
dag, at der foregår knivstikkerier. Når der har været så mange voldelige
sammenstød og overfald med kniv, så er det noget, vi politisk skal tage me-
get alvorligt.

I første omgang handler det om, at vores dygtige politi og anklagemyndig-
hed skal have lov til at gøre deres arbejde med at få bragt de mange kniv-
overfald til ophør og få stillet de skyldige til ansvar. På længere sigt peger
pilen også på os politikere. Jeg vil i løbet af foråret invitere Folketingets
partier til forhandlinger om en ny bandepakke, hvor jeg forventer, at det bl.a.
bliver et tema, hvordan vi sætter ind over for bandernes brug af knive. Hvor-
når der kan fremsættes et egentligt lovforslag afhænger bl.a. af, hvornår der
kan indgås en aftale, og hvad den aftale indeholder.

Derudover har jeg bedt mine embedsmænd vurdere, hvor og hvordan vi kan
stramme yderligere op i lovgivningen om knive.

I forhold til kapacitetsudfordringerne i kriminalforsorgen må vi erkende, at
manglen på fængselspladser og fængselsbetjente i dag reelt sætter en be-
grænsning for, hvor vidtrækkende strafskærpelser vi politisk kan indføre.
Det er en uholdbar situation, for det må ikke være bemandingen og kapaci-
teten i fængslerne, der er styrende for den retspolitik, vi kan – og ønsker –
at føre i Danmark.

Vi indgik derfor også i 2021 en ambitiøs flerårsaftale med et historisk stort
løft til kriminalforsorgen. Og med det netop fornyede forlig sikrer vi aftalens

                                                                                                                                               Side 2/3
økonomiske grundlag, så kriminalforsorgen kan fortsætte det vigtige ar-
bejde med at sikre flere fængselsbetjente og mere plads. Regeringen vil end-
videre som en del af en kommende strafreform investere i at styrke straffe-
sagskæden, så vi dermed skaber forudsætningerne for, at vi kan føre den
retspolitik, som vi mener er rigtig.
For der skal ikke herske tvivl om, at regeringen ønsker at sætte hårdt ind
mod dem, som groft forbryder sig mod de fælles spilleregler på bekostning
af vores allesammens tryghed.

                                                                                                                                               Side 3/3
