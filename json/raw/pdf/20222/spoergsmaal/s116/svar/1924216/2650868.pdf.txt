                                                                                             Sundhedsudvalget 2022-23 (2. samling)

                                                                                             Holbergsgade 6       Offentligt
                                                                                             DK-1057 København K

                                                                                             T +45 7226 9000
                                                                                             F +45 7226 9001
                                                                                             M sum@sum.dk
                                                                                             W sum.dk

Folketingets Lovsekretariat                                                                  Dato: 24-01-2023
                                                                                             Enhed: SOA
                                                                                             Sagsbeh.: DEPNAK
                                                                                             Sagsnr.: 2300958
                                                                                             Dok. nr.: 2536651

Medlem af Folketinget Kirsten Normann Andersen (SF) har den 17. januar 2023 stillet
følgende spørgsmål nr. S 116 til Indenrigs- og Sundhedsministeren, som hermed be-
svares.

Spørgsmål S 116:
”Hvad er ministerens kommentar til de »køsituationer«, som man angiveligt oplever
på akutafdelingerne på Regionshospitalet Gødstrup ved Herning, og som er beskrevet
i et bekymringsbrev fra over- og speciallægerne på sygehuset til sygehusledelsen,
hvori lægerne påpeger, at patienter risikerer at dø, mens de venter på akut behand-
ling?

Begrundelse
Der henvises til artiklerne »Pressede akutlæger frygter for patienternes liv« bragt den
12. januar 2023 i Herning Folkeblad og »Akutlæger i opråb: De frygter, at patienterne
dør i sygehusets venteværelse« bragt den 15. januar 2023 på Jyllands-Postens hjem-
meside. Det fremgår heraf, at samtlige special- og overlæger på akutafdelingen på
Regionshospitalet Gødstrup har sendt et bekymringsbrev til sygehusets ledelse, hvori
de advarer om, at patienter på akutafdelingen med livstruende sygdom risikerer at
dø, mens de venter på behandling.”

Svar:
Det er helt grundlæggende, at alle danskerne skal kunne føle sig trygge ved, at akut-
modtagelserne står åbne alle døgnets 24 timer, hvis man har brug for akut og livsnød-
vendig hjælp. I forhold til den konkrete sag har jeg noteret mig, at Region Midtjylland
har udtalt, at alle tilgængelige data viser, at patienterne på Akutmodtagelsen på RH
Gødstrup - trods stor travlhed og arbejdspres - får fornøden behandling.

Samtidig er jeg i gang med drøftelserne med regionerne om en akutplan, der bl.a.
skal være med til at robustgøre akutmodtagelserne. Jeg har derfor bedt regionerne
om på vores møde i denne uge at give en konkret status og et overblik over situatio-
nen på akutmodtagelserne i hele landet, og de tiltag der er nødvendige for at for-
bedre situationen.

Herudover vil jeg henvise til, at vi netop tilført har tilført midler til 15 nye akutbered-
skaber i hele landet. Udover at levere hurtig hjælp kan særligt de ekstra akutbiler
være med til at aflaste modtagelserne og forebygge unødvendige indlæggelser - bl.a.
gennem såkaldt fremskudt præhospital visitation, hvor de hurtigt kan visitere og
håndtere borgerne på stedet eller i eget hjem.

                                          Med venlig hilsen
                                            Sophie Løhde

                                                                                                                                              Side 2
