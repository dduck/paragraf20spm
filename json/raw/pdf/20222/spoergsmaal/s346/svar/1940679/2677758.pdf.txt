                                                                                      Skatteudvalget 2022-23 (2. samling)
                                                                                                                          Offentligt

                                                                                       13. marts 2023
                                                                                       J.nr. 2023 - 2685

Til Folketingets Lovsekretariat

Hermed sendes svar på spørgsmål S 346 af 8. marts 2023, indleveret af Niels Flemming
Hansen (KF).

Jeppe Bruus

             / Mette Kildegaard Graversen
Spørgsmål

Er ministeren enig i, at en kilometerafgift for lastbiler alt andet lige vil forringe den dan-
ske konkurrenceevne og gøre danske eksportvarer dyrere i udlandet?

Svar

Regeringen har med regeringsgrundlaget sat de mest ambitiøse klimamål for Danmark
nogensinde. Hvis Danmark skal leve op til de CO2-reduktioner, der følger heraf, er der
også behov for en grøn omstilling af den tunge vejtransport. En ny kilometerbaseret og
CO2-differentieret vejafgift for lastbiler bidrager til denne omstilling.
En kilometerbaseret vejafgift indebærer både incitamenter til den grønne omstilling,
og en mere præcis beskatning af lastbiltrafikkens andre påvirkninger af omgivelserne, her-
under slid på vejnettet, ulykker, støj, luftforurening og bidrag til trængsel. Afgifter på last-
biltrafik er i dag fastsat betydeligt under disse omkostninger for samfundet.
En kilometerbaseret vejafgift indebærer dog erhvervsøkonomiske konsekvenser, da den
øger den samlede beskatning af lastbiltrafikken. Den nye vejafgift ventes at øge transport-
omkostningerne, som dog generelt udgør en lille del af de samlede produktionsomkost-
ninger. Det må forventes, at vejafgiften bliver overvæltet til forbrugerpriserne, men at det
vil udgøre en relativ begrænset stigning på den enkelte vare. Dette vil også gøre sig gæl-
dende for danske eksportvarer i det omfang, det er muligt at overvælte afgiften.
Derudover skal udenlandske lastbiler på lige fod med danske lastbiler betale den nye vej-
afgift for kørsel i Danmark. Vejafgiften vil dermed ikke påvirke konkurrenceevnen nega-
tivt for danske vognmænd i forhold til udenlandske vognmænd.
Samtidig ønsker regeringen at implementere ændringer i de nationale regler om vægt og
dimensionering af lastbiler. Det indebærer effektivisering af vejgodstransporten til glæde
for transporterhvervet og bidrager med CO2-reduktioner og mindsker samtidig de er-
hvervsøkonomiske omkostninger.

                                                                                                                                                                                   Side 2 af 2
