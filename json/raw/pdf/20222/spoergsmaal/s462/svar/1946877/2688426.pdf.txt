Folketingets Lovsekretariat                                                         Miljø- og Fødevareudvalget 2022-23 (2. samling)
Christiansborg                                                                                                                           Offentligt
1240 København K
                                                                                              Den 12. april 2023

Hermed sendes besvarelse af spørgsmål nr. S 462, som medlem af Folketinget Carl Valentin (SF)
har stillet til ministeren for fødevarer, landbrug og fiskeri den 31. marts 2023.

Spørgsmål nr. S 462 fra medlem af Folketinget Carl Valentin (SF)
”Vil ministeren tage initiativ til lovgivning, der regulerer privates hold af kaniner, herunder
arealkrav, mærkning, registrering og neutralisering?”

Svar
Ethvert hold af kaniner er omfattet af dyrevelfærdslovens almindelige bestemmelser, herunder
lovens § 3 om, at dyr skal huses, fodres, vandes og passes under hensyntagen til deres fysiologiske,
adfærdsmæssige og sundhedsmæssige behov i overensstemmelse med anerkendte praktiske og
videnskabelige erfaringer.

Jeg har derfor på nuværende tidspunkt ikke planer om at fastsætte specifikke regler for privates
hold af kaniner.

Såfremt der senere skulle vise sig behov for specifik regulering af privates hold af kaniner, vil jeg
se nærmere herpå.

Jacob Jensen

                             /
                                               Peter Hallenberg

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
