Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                      Ministeren
Christiansborg
                                                                                 Frederiksholms Kanal 21
Medlem af Folketinget Torsten Gejl (ALT) har den 28. februar 2023 stillet        1220 København K
spørgsmål nr. S 318, som hermed besvares.                                        Tlf. nr.: 33 92 50 00
                                                                                 E-mail: uvm@uvm.dk
Spørgsmål nr. S 318:                                                             www.uvm.dk
Hvordan mener ministeren, at borgere med handicap kan sikres en uddan-           CVR-nr.: 20453044
nelse, som realistisk kan føre til et job, der tager hensyn til deres handicap?
                                                                                 8. marts 2023
Svar:                                                                            Sagsnr.: 23/04333
Det er vigtigt, at vi understøtter, at personer med funktionsnedsættelser
får mulighed for at gennemføre en uddannelse, som kan føre til en fast
tilknytning til arbejdsmarkedet.

Alle borgere har mulighed for frit at vælge uddannelsesvej, så længe de
opfylder adgangsbetingelserne. Som uddannelsessøgende kan alle søge
vejledning om uddannelse og videre jobmuligheder hos Studievalg Dan-
mark, eVejledning og på ug.dk, herunder også unge med funktionsnedsæt-
telser.

Unge under 25 år, som ikke har gennemført en ungdomsuddannelse, er
desuden omfattet af den kommunale ungeindsats, som har ansvaret for at
vejlede unge om uddannelse og job. Her kan man også få bistand til at løse
praktiske problemer i forbindelse med at begynde på en uddannelse eller
komme i beskæftigelse. Vejledningen skal understøtte, at den vejledte op-
når en realistisk forståelse af forudsætninger og krav i uddannelsessystemet
og på arbejdsmarkedet. I særlig grad skal vejledningen målrettes unge, som
uden en særlig vejledningsindsats forventes at få vanskeligheder ved at
vælge, påbegynde eller gennemføre en uddannelse eller vælge et erhverv.

Der er allerede i dag flere indsatser, som understøtter, at personer med,
funktionsnedsættelser kan gennemføre en uddannelse. Specialpædagogisk
støtte (SPS) skal tilbydes elever og studerende på ungdoms- og videregå-
ende uddannelser for at understøtte, at elever og lærlinge med en fysisk
eller psykisk funktionsnedsættelse kan gennemføre uddannelsen på lige
fod med andre elever.
På de gymnasiale uddannelser og erhvervsuddannelserne er der desuden
mulighed for at tilrettelægge et forlænget uddannelsesforløb for elever,
der på grund af funktionsnedsættelse eller tilsvarende vanskeligheder har
svært ved at følge undervisningen på normal vis.
På erhvervsuddannelserne har elever og lærlinge mulighed for at ud-
strække grundforløbets anden del med op til 50 pct. Samtidig har er-
hvervsskolen mulighed for at oprette særskilte hold for elever og lær-
linge, der gennemfører grundforløbets anden del på særlige vilkår. Ord-
ningen er indført fra 1. januar 2022 som et toårigt forsøg, således at ord-
ningen eventuelt kan justeres før permanentgørelse fra 2024. Herudover
er der mulighed for at gennemføre oplæringen på nedsat tid, således at
uddannelsesforløbet forlænges.
På de gymnasiale uddannelser kan toårige uddannelsesforløb tilrettelæg-
ges over en treårig periode og treårige uddannelsesforløb over en fireårig
periode. Samtidig har institutionen mulighed for at oprette selvstændige
klasser både for elever på forlængede forløb og for elever, der tager ud-
dannelsen på normeret tid.
For de gymnasiale uddannelser findes der desuden klasser for unge med
Autisme Spektrum Forstyrrelser (ASF), hvor der blot er 12 elever i klas-
serne.
Regeringen anerkender, at der kan gøres mere for personer med et handi-
cap, hvorfor forbedringer på området er en ambition i regeringsgrundla-
get. I første omgang er der lagt op til en handlingsplan, der sætter mål for,
at flere med handicap kan bidrage på arbejdsmarkedet og på muligheder
for at skabe mere fleksible uddannelsesveje for studerende med handicap.

                                Med venlig hilsen

                                 Mattias Tesfaye

                                                                                                                    2
