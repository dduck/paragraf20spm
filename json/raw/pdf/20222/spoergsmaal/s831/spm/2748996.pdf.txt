                                                    Udlændinge- og Integrationsudvalget 2022-23 (2. samling)
                                                                                                                      Offentligt

Spørgsmål nr. S 831
§ 20-spørgsmål til skriftlig besvarelse

Til:         Udlændinge- og integrationsministeren
Dato:        12. september 2023
Stillet af:  Morten Messerschmidt (DF)

Er ministeren enig med sin partikollega Bjørn Brandenborg, når han på det
sociale medie X den 9. september 2023 skriver »Godt arbejde af
Københavns Politi. De her mennesker har intet at gøre i Danmark.« som en
kommentar til et opslag lavet af Københavns Politi vedrørende anholdelse af
60 personer, og ministeren mener således, at de pågældende personer bør
udvises, og vil ministeren arbejde for, at det kommer til at ske?
(Spm. nr. S 831).

Begrundelse
Der henvises til Bjørn Brandenborgs opslag fra den 9. september 2023 på
det sociale medie X, hvori Bjørn Brandenborg skrev »Godt arbejde af
Københavns Politi. De her mennesker har intet at gøre i Danmark.« og
samtidig delte et opslag lavet af Københavns Politi, som havde følgende
tekst: »Der er ro på stedet, men vi vil være tilstede mange timer endnu. Der
er ca. 60 anholdte, som bliver sigtet for bl.a. grov forstyrrelse af den offentlige
orden og § 119 ved at have kastet med sten mod vores betjente.«

Svaret bedes sendt elektronisk til spørgeren på
Morten.Messerschmidt@ft.dk, Christian.Bulow@ft.dk og til Lovsekretariatet
på lov@ft.dk.

På Folketingets formands vegne
Lovsekretariatet

                                                                                     Side 1 | 1
