                  Udlændinge- og Integrationsudvalget 2022-23 (2. samling)
                                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Morten Messerschmidt (DF) har den 12. september 2023                 19. september 2023
stillet følgende spørgsmål nr. S 831 til udlændinge- og integrationsministeren, som
hermed besvares.                                                                           Udlændinge- og
                                                                                           Integrationsministeriet
Spørgsmål S 831:
                                                                                           Familiesammenføring
Er ministeren enig med sin partikollega Bjørn Brandenborg, når han på det sociale          Slotsholmsgade 10
medie X den 9. september 2023 skriver »Godt arbejde af Københavns Politi. De her           1216 København K
mennesker har intet at gøre i Danmark.« som en kommentar til et opslag lavet af
Københavns Politi vedrørende anholdelse af 60 personer, og ministeren mener så-            Tel.      6198 4000
ledes, at de pågældende personer bør udvises, og vil ministeren arbejde for, at det
kommer til at ske?                                                                         Mail      uim@uim.dk

Svar:                                                                                      Web       www.uim.dk

Indledningsvist vil jeg gerne understrege, at jeg ikke kender detaljerne omkring den       CVR-nr. 36977191
konkrete hændelse, som spørgeren henviser til. Og af principielle årsager finder jeg
det også mest korrekt ikke at udtale mig om hændelser, som kan blive eller har             Sags nr.  2023 - 14192
været behandlet ved domstolene.                                                            Akt-id    2455879

Jeg kan dog generelt oplyse, at det følger af udlændingelovens § 22, nr. 6, bl.a., at
en udlænding kan udvises, hvis den pågældende efter straffelovens § 119, stk. 1 og
2, og stk. 4, 2. pkt., jf. 1. pkt. eller § 119 b (forstyrrelser mod offentlig myndighed),
idømmes ubetinget frihedsstraf eller anden strafferetlig retsfølge, der indebærer
eller giver mulighed for frihedsberøvelse, for en lovovertrædelse, der ville have
medført en straf af denne karakter. Det gælder uanset varigheden af udlændingens
lovlige ophold i Danmark og længden af den idømte fængselsstraf.

Det følger endvidere af udlændingelovens regler, at hvis en kriminel udlænding ef-
ter udvisningsreglerne kan udvises af Danmark, så skal der ske udvisning – med-
mindre det med sikkerhed vil være i strid med Danmarks internationale forpligtel-
ser.

Afgørelsen af, om der i en konkret sag kan ske udvisning ved dom, træffes af dom-
stolene på baggrund af en konkret og individuel vurdering i forbindelse med straf-
fesagen.

Side 1/2
Regeringen er enig med spørgeren i, at kriminelle udlændinge ikke er velkomne i
Danmark. Og misbruger man sit ophold i Danmark til at begå alvorlig kriminalitet,
har man ikke noget at gøre i det danske samfund.

Derfor fremgår det også af regeringsgrundlaget, at regeringen ønsker at udvise flest
muligt kriminelle udlændinge inden for konventionerne.

Kaare Dybvad Bek
                                                  /

                                                     Øzlem Akar

Side 2/2
