                                                                            Retsudvalget 2022-23 (2. samling)
                                                                                                              Offentligt

Folketinget                                                                 Dato:     12. april 2023
Lovsekretariatet                                                            Kontor:   HR-kontoret
Christiansborg                                                              Sagsbeh:  Stephanie Sandra Brocks
1240 København K                                                            Sagsnr.:  2023-0033-0516
DK Danmark                                                                  Dok.:     2797665

Besvarelse af spørgsmål nr. S 452 fra medlem af Folketinget Mai Mer-
cado (KF):
Hermed sendes besvarelse af spørgsmål nr. S 452, som medlem af Folketin-
get Mai Mercado (KF) har stillet til justitsministeren den 30. marts 2023.

Peter Hummelgaard
                                     /
                                                   Rebecca Blomqvist Lund

                                                                            Slotsholmsgade 10
                                                                            1216 København K.
                                                                            T +45 7226 8400
                                                                            www.justitsministeriet.dk
                                                                            jm@jm.dk

                                                                            Side 1/3
Spørgsmål nr. S 452 fra medlem af Folketinget Mai Mercado (KF):

       ”Hvad er ministerens holdning til at inkludere tilskadekomne
       politibetjente i det eksisterende tilbud i DIF Soldaterprojekt, idet
       målgrupperne på mange måder minder om hinanden og kan
       have gavn af de samme tilbud?”

Svar:

Jeg mener, at danske betjente skal have både støtte og anerkendelse, hvis de
kommer til skade i tjenesten. Politiet passer godt på os. Derfor skal vi også
passe godt på dem og yde en støtte, der står mål med den store indsats, som
politiet yder for at holde os alle sammen trygge.

Jeg tror, at vi alle gerne vil gøre mest muligt for vores politibetjente – og i
øvrigt for de mange andre offentligt ansatte, som kommer til skade i tjene-
sten.

Det er derfor også allerede i dag et område, som regeringen har fokus på. I
den nuværende flerårsaftale for politiet og anklagemyndighedens økonomi
2021-2023, som et bredt flertal af Folketingets partier blev enige om i 2020,
er der således taget initiativ til at forbedre indsatsen for tilskadekomne be-
tjente og politiet generelt. Det er således bl.a. aftalt at gøre politiet mere
robust ved at afsætte midler til at udvide politistyrken med flere betjente,
der kan lette presset på politibetjente. Derudover har vi afsat 1 mio. kr. hvert
år i aftalens løbetid til foreningen Thin Blue Line, der yder støtte til tilska-
dekomne ansatte i dansk politi samt deres pårørende og efterladte.

Jeg kan derudover oplyse, at Justitsministeriet – i samarbejde med Rigspo-
litiet – arbejder på et forslag til en model for forbedring af vilkårene for
polititjenestemænd, som har udviklet PTSD eller pådraget sig andre skader
som følge af arbejdet, med henblik på, at den kan indgå i forhandlingerne
om den næste flerårsaftale for politiets og anklagemyndighedens økonomi.

Jeg kender ikke nærmere til tilbuddet i DIF Soldaterprojekt, men jeg kan
forstå, at der er tale om et projekt, som Dansk Idræts Forbund (DIF) har
bevilget midler til, og som skal bidrage til, at psykisk og fysisk sårede vete-
raner inspireres og støttes til at finde tilbage til et selvstændigt og menings-
fyldt liv.

                                                                                                                                               Side 2/3
Selvom der er forskel på politibetjente og soldaters arbejdssituation, så er
min holdning, at det giver god mening at hente inspiration og erfaringer fra
veteranindsatsen på Forsvarsministeriets område, når vi skal se på, hvad vi
eventuelt kan iværksætte af nye initiativer for tilskadekomne politibetjente.

                                                                                                                                               Side 3/3
