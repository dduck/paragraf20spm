Folketingets Miljø- og Fødevareudvalg                                                Miljø- og Fødevareudvalget 2022-23 (2. samling)
Christiansborg                                                                                                                            Offentligt
1240 København K
                                                                                               Den 7. marts 2023

Hermed sendes besvarelse af spørgsmål nr. 168 (Alm. del), som Folketingets Miljø- og Fødevareudvalg
har stillet til ministeren for fødevarer, landbrug og fiskeri den 8. februar 2023. Spørgsmålet er stillet
efter ønske fra udvalget.

Spørgsmål nr. 168 (Alm. del) fra Folketingets Miljø- og Fødevareudvalg
”Vil ministeren kommentere Dansk Akvakulturs henvendelse af 8/2-23, jf. MOF alm. del – bilag 120?
herunder om Dansk Akvakultur vil blive inddraget i udviklingen af strategien, inden den politiske aftale
indgås.”

Svar
Jeg finder Dansk Akvakulturs forslag til en ny udviklingsplan for det danske akvakulturerhverv for
2024-2033 interessant, og jeg deler Dansk Akvakulturs synspunkt om, at akvakultursektoren rummer
mange muligheder for udvikling.

’Strategi for en bæredygtig akvakultursektor 2021-2027’, som blev offentliggjort i oktober 2022, bygger
på prioriteringerne i den politiske aftale fra marts 2021 for Hav-, Fiskeri- og Akvakulturprogrammet
(EHFAF) for perioden 2021-2023. Strategien sætter visionen for akvakulturerhvervets udvikling for
2021-2027. Nu skal strategien føres ud i livet, og det vil foregå i dialog med interessenterne. Jeg vil i den
forbindelse se nærmere på de ni konkrete tiltag, som Dansk Akvakultur foreslår, og tage dem med i de
videre drøftelser om udviklingsmulighederne i akvakultursektoren.

Afslutningsvis kan jeg bemærke, at Dansk Akvakultur og andre interessenter vil blive inddraget i den
kommende proces med forberedelse af de politiske forhandlinger om Hav-, Fiskeri- og Akvakulturpro-
grammet (EHFAF) for perioden 2024-2027.

Jacob Jensen

                                       /  Nicolai Højlund

Ministeriet for Fødevarer, Landbrug og Fiskeri • Holbergsgade 6 • 10576 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
