     Folketingets Lovsekretariat                                                         Miljø- og Fødevareudvalget 2022-23 (2. samling)
     Christiansborg                                                                                                                           Offentligt
     1240 København K
                                                                                                   J.nr. 2023 - 2319
                                                                                                   Den 16. marts 2023

     Hermed sendes besvarelse af spørgsmål nr. S 351, som medlem af Folketinget Carl Valentin (F) har
     stillet til ministeren for fødevarer, landbrug og fiskeri den 10. marts 2023.

     Spørgsmål nr. S 351 fra medlem af Folketinget Carl Valentin (F)
     ”Hvilke interessenter mener ministeren det vil være relevant at inddrage i processen med forbere-
     delse af de politiske forhandlinger om Hav-, Fiskeri- og Akvakulturprogrammet (EHFAF) for peri-
     oden 2024-2027 ud over Dansk Akvakultur, som ministeren fremhæver i et svar til Miljø- og Fø-
     devareudvalget?”

     Svar
     Den Europæiske Hav-, Fiskeri- og Akvakulturfond (EHFAF) beskæftiger sig med udvikling af fi-
     skeri, akvakultur og opfyldelse af miljømæssige, økonomiske, sociale og beskæftigelsesmæssige
     målsætninger inden for rammerne af EU’s fælles fiskeripolitik. Det vil derfor være relevant at ind-
     drage en bred kreds af interessenter i forberedelsen af de politiske forhandlinger om EHFAF for
     2024-2027.

     En lang række organisationer og myndigheder m.v., har været inddraget i udmøntningen af

     EHFAF-aftalen for 2021-2023. Det drejer sig f.eks. om miljømyndigheder, producentorganisatio-

     ner, universiteter og interesseorganisationer. Som det fremgår af den nævnte besvarelse af spørgs-

./.  mål nr. 168 (Alm. del) fra Folketingets Miljø- og Fødevareudvalg, vil andre interessenter også blive

     inddraget i den kommende proces med forberedelse af de politiske forhandlinger om EHFAF for

     perioden 2024-2027.

     Øvrige interessenter, som ønsker at blive inddraget i processen, kan henvende sig til Fiskeristyrel-
     sen.

     Jacob Jensen

                                  /
                                                Maria Krohn Andersen

     Ministeriet for Fødevarer, Landbrug og Fiskeri • Holbergsgade 6 • 1057 København K
     Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
