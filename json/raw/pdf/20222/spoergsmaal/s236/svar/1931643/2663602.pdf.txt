                                                                                         Sundhedsudvalget 2022-23 (2. samling)

                                                                                         Slotsholmsgade 10-12  Offentligt
                                                                                         DK-1216 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

Folketingets Lovsekretariat                                                              Dato: 17-02-2023
                                                                                         Enhed: SPOLD
                                                                                         Sagsbeh.: DEPLLJE
                                                                                         Sagsnr.: 2302241
                                                                                         Dok. nr.: 2570568

Medlem af Folketinget Mette Thiesen (DF) har den 9. februar 2023 stillet følgende
spørgsmål nr. S 236 til indenrigs- og sundhedsministeren, som hermed besvares.

Spørgsmål S 236:
”Mener ministeren, at det er tilfredsstillende, at der ifølge Region Hovedstadens egne
tal for januar 2023, er mere end 30 pct. af forløbene på brystkræftområdet, der ikke
gennemføres i tide i forhold til de i kræftpakkeforløbene lægeligt begrundede for-
løbstider, og agter ministeren i benægtende fald at foretage sig noget i den forbin-
delse og i så fald hvad?”

Svar:
Jeg mener ikke, at det er tilfredsstillende, at så mange kvinder oplever, at forløbsti-
derne på brystkræftområdet ikke bliver overholdt.

Dog er det vigtigt at understrege, at forløbstiderne i kræftpakkeforløbene er opstillet
som faglige rettesnore for standardforløb. Det betyder, at der vil opstå situationer,
hvor man afviger fra standardforløbstiden, fordi man tilpasser forløbet til den kon-
krete behandlingsplan. Det kan eksempelvis være på baggrund af særligt komplice-
rede sygdomsforløb eller af hensyn til patientens ønsker. Når det er sagt, så mener
jeg, at tallet er uforholdsmæssigt højere end det, man kan forvente af almindelige af-
vigelser fra standarden.

Det faglige arbejde med kræftpakkeforløbene på brystkræftområdet er et anlig-
gende, der hører til i Sundhedsstyrelsen. Der er derfor til brug for besvarelsen af
spørgsmålet indhentet bidrag fra Sundhedsstyrelsen, som oplyser følgende:

”Igennem de seneste år har der gradvist opstået kapacitetsudfordringer på bryst-
kræftområdet som følge af udviklingen, hvor et stigende antal kvinder udredes og be-
handles for brystkræft, samtidig med at udredning og behandling grundet den faglige
udvikling er blevet mere kompleks.

Udfordringerne på brystkræftområdet blev drøftet på 58. møde i Task Force for Pati-
entforløb på Kræft og Hjerteområdet den 23. juni 2021. Her blev det aftalt, at Sund-
hedsstyrelsen ville nedsætte en faglig arbejdsgruppe vedr. udfordringer på bryst-
kræftområdet med deltagelse af regionerne og Danske Regioner samt relevante læ-
gefaglige selskaber med henblik på at beskrive mulige løsninger på kort og langt sigt.
Arbejdsgruppen har afholdt to møder i september og oktober 2021. På baggrund af
arbejdsgruppens rådgivning har Sundhedsstyrelsen udarbejdet en faglig gennemgang
af udfordringer på området og anbefalinger til løsninger med anbefalinger til en ro-
bustgørelse af området.

Sideløbende med arbejdet i arbejdsgruppen har Sundhedsstyrelsen løbende fulgt de
kapacitetsmæssige udfordringer på brystkræftområdet, særligt inden for screening
og udredning på mistanke om brystkræft i regi af Task Force for Patientforløb på
Kræft- og Hjerteområdet. Styrelsen har indhentet og drøftet redegørelser om bryst-
kræftområdet fra alle fem regioner på møder i Task Force i juni 2021 og juni 2022.
Emnet er desuden blevet drøftet på møderne i april 2021, oktober 2021, og januar
2022.
Sundhedsstyrelsen planlægger igen at drøfte status på brystkræftområdet på det 64.
møde i Task Force den 21. april 2023 med fokus på både screenings-interval, udred-
ning, behandling og personaleressourcer samt konkrete initiativer til afhjælpning af
kapacitetsudfordringerne på området.”

                                          Med venlig hilsen

                                            Sophie Løhde

                                                                                                                                              Side 2
