                                                                             Retsudvalget 2022-23 (2. samling)
                                                                                                               Offentligt

Folketinget                                                                  Dato:     15. september 2023
Lovsekretariatet                                                             Kontor:   Kontoret for Organiseret
Christiansborg                                                                         Kriminalitet
1240 København K                                                             Sagsbeh:  Jonas Thaudal Hansen
DK Danmark                                                                   Sagsnr.:  2023-0033-0537
                                                                             Dok.:     2970034

Besvarelse af spørgsmål nr. S 815 fra medlem af Folketinget Rosa Lund
(EL)

Hermed sendes besvarelse af spørgsmål nr. S 815, som medlem af Folketin-
get Rosa Lund (EL) har stillet til justitsministeren den 7. september 2023.

Peter Hummelgaard

                   /
                                     Niklas V. Johansen

                                                                             Slotsholmsgade 10
                                                                             1216 København K.
                                                                             T +45 7226 8400
                                                                             www.justitsministeriet.dk
                                                                             jm@jm.dk

                                                                             Side 1/2
Spørgsmål nr. S 815 fra medlem af Folketinget Rosa Lund (EL):

       ”Tror ministeren reelt på, at det vil nedbringe forbruget af can-
       nabis i Danmark at sætte almindelige mennesker i fængsel for
       besiddelse af en enkelt joint?”

Svar:

Med regeringens forslag om at give politiet mulighed for at indføre målret-
tede skærpede strafzoner vil straffen for bl.a. handel med og besiddelse af
ulovlige stoffer kunne fordobles, hvis forbrydelsen begås inden for den ud-
pegede zone. Som det gælder i de skærpede strafzoner i dag, vil overtrædel-
ser, der i dag straffes med bøde, fremover kunne medføre fængselsstraf an-
den gang, der sker en overtrædelse i zonen. Herudover fordobles bøden før-
ste gang, der sker en sådan overtrædelse.

Regeringen vil slå hårdt ned på de organiserede narkokriminelle med straf-
zoner og zoneforbud. Det skal hjælpe politiet i kampen mod banderne og
deres hærgen af lokalområder, ikke mindst Pusher Street på Christiania. Det
er samtidig et klart signal til køberne om at lade være med at købe hash på
Christiania, fordi det holder gang i rockernes og bandernes kriminelle for-
retning og den brutale vold, der følger med.

Når vi også sætter ind mod køberne, er det for at mindske efterspørgslen af
ulovlige stoffer på Christiania. Det er en del af den langsigtede strategi for
en permanent lukning af Pusher Street. Samtidig er det vigtigt, at området
bliver forandret fysisk. Derfor bakker regeringen fuldt op om, at der skal
laves en samlet plan for en grundlæggende forandring af området omkring
Pusher Street – det kan være lovlige butikker, almene boliger – eller noget
helt tredje. Så det tiltrækker nogle andre gæster, end dem der besøger Pusher
Street i dag. Formålet med de målrettede skærpede strafzoner er således ikke
i sig selv at nedbringe forbruget af cannabis i Danmark, men målrettet at
sætte ind over for områder, som på Christiania, hvor den organiserede han-
del med ulovlige stoffer har nået et omfang, der medfører en helt uaccepta-
bel grad af utryghed. Men det vil selvfølgelig være positivt, hvis de målret-
tede skærpede strafzoner fører det med sig.

                                                                                                                                               Side 2/2
