             Europaudvalget, Skatteudvalget 2022-23 (2. samling)
                                                                        Offentligt

                                          19. januar 2023
                                          J.nr. 2023 - 822

Til Folketingets Lovsekretariat

Hermed sendes svar på spørgsmål S 75 af 13. januar 2023, indleveret af Pelle Dragsted
(EL).

Jeppe Bruus

             / Lasse Bank
Spørgsmål

Mener ministeren, at energihandelsselskaber skal omfattes af det EU-prisloft, der snart
skal etableres, og hvis svaret er negativt, hvordan hænger den holdning sammen med, at
den tidligere regering med opbakning fra et bredt flertal i Folketinget i EU arbejdede for
og fik gennemført, at også elhandelsselskaber kunne omfattes?

Svar

På et ekstraordinært energirådsmøde den 30. september 2022 vedtog EU-landene en
rådsforordning (Rådets forordning (EU) nr. 2022/1854 af 6. oktober 2022) om et nødin-
dgreb for at imødegå høje energipriser. Forordningen indeholder bl.a. et obligatorisk ind-
tægtsloft, der indebærer, at visse elproducenters realiserede markedsindtægter fra produk-
tion af elektricitet ikke må overstige 180 euro pr. MWh i perioden 1. december 2022 til
30. juni 2023.
EU-forordningens regler om et obligatorisk loft over markedsindtægter (artikel 6 og 7)
finder kun anvendelse i forhold til el-producenter, men efter forordningens artikel 8, stk.
1, litra a, kan medlemsstaterne indføre foranstaltninger, der begrænser ”markeds-indtæg-
terne hos andre markedsdeltagere, herunder dem, der er aktive inden for handel med
elektricitet”. Det specificeres dog ikke, hvordan sådanne tiltag kan udformes.
Forordningen har direkte virkning i Danmark, men der er behov for at vedtage følgelov-
givning for at supplere og gennemføre indtægtsloftet. Regeringen vil snarest muligt tage
stilling til gennemførelsen af indtægtsloftet i Danmark, herunder eventuel håndtering af
el-handelsselskabers indtægter.

                                                                                                                                                                                   Side 2 af 2
