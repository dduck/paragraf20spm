                             Beskæftigelsesudvalget 2022-23 (2. samling)
                                                                             Offentligt

Folketingets Lovsekretariat                                                             Beskæftigelsesministeriet
lov@ft.dk                                                                               Holmens Kanal 20
                                                                                        1060 København K
Morten Messerschmidt
Morten.Messerschmidt@ft.dk                                                              T +45 72 20 50 00
                                                                                        E bm@bm.dk
                                                                                        www.bm.dk

                                                                                        CVR 10172748
                                                                                        11. september 2023

                                                                                        J.nr. 2023 - 5945

Folketingsmedlem Morten Messerschmidt (DF) har den 1. september 2023 stillet
følgende spørgsmål nr. S 799, som hermed besvares.

Spørgsmål nr. S 799:
”Mener ministeren, at det stadigt er muligt for ledige efterlønsbidragsydere, der mi-
ster dagpengeretten, at komme på seniorjob?”

Svar:
Seniorjobordningen giver ledige medlemmer af en a-kasse, der har opbrugt deres
dagpengeret mindre end fem år før efterlønsalderen, og som er medlemmer af ef-
terlønsordningen, ret til et seniorjob i bopælskommunen på overenskomstmæssige
vilkår.

Det er en betingelse for at få ret til seniorjob, at man vil kunne opfylde ancienni-
tetskravet for efterløn, når man når efterlønsalderen. Anciennitetskravet opfyldes
ved fortsat medlemskab af en a-kasse og fortsat indbetaling af efterlønsbidrag til en
a-kasse. Kommunen har pligt til at ansætte personen i et seniorjob på overens-
komstmæssige vilkår og fastsætter seniorjobbets indhold og omfang efter samtale
med ansøgeren og under hensyn til personens kvalifikationer og interesser.

I maj 2023 var der 39 personer, som opfyldte kriterierne for at starte i et seniorjob.
Retten til seniorjob er således en ekstraordinær mulighed for en mindre gruppe af
seniorer, som har svært ved at finde beskæftigelse.

Venlig hilsen

Ane Halsboe-Jørgensen
Beskæftigelsesminister
