                                                                                         Sundhedsudvalget 2022-23 (2. samling)

                                                                                         Slotsholmsgade 10-12  Offentligt
                                                                                         DK-1216 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

Folketingets Lovsekretariat                                                              Dato: 25-05-2023
                                                                                         Enhed: SUNDJUR
                                                                                         Sagsbeh.: DEPSCS
                                                                                         Sagsnr.: 2306999
                                                                                         Dok. nr.: 2700165

Medlem af Folketinget Kirsten Normann Andersen (SF) har den 16. maj 2023 stillet
følgende spørgsmål nr. S 626 til indenrigs- og sundhedsministeren, som hermed be-
svares.

Spørgsmål S 626:
”Mener ministeren, at Styrelsen for Patientsikkerhed har tilstrækkelige ressourcer og
tilstrækkelige sanktionsmuligheder i forhold til at stoppe sundhedstilbud, som ikke
lever op til Sundhedsstyrelsens faglige standarder?”

Begrundelse:
Som eksempel henvises til artiklen »Vilhelms fødsel med privat jordemoder gik helt
galt: »Hvorfor har de ikke stoppet hende for længst?«« bragt på dr.dk den 14. maj
2023.

Svar:
Det er en meget ulykkelig sag. Derfor er det også helt afgørende, at vi har et tilsyn,
der er opmærksomt og reagerer resolut, når der er risiko for, at sundhedspersoner
eller behandlingssteder kan være til fare for patientsikkerheden. Jeg ved, at Styrelsen
for Patientsikkerhed har fokus på området, og at den pågældende jordemoder ikke
længere selvstændigt må visitere eller varetage hjemmefødsler.

I forhold til Styrelsen for Patientsikkerheds overordnede reaktionsmuligheder kan jeg
henvise til den tidligere foretagne evaluering af Styrelsen for Patientsikkerheds sund-
hedsfaglige tilsyn, der blev gennemført i efteråret i 2022, og som grundlæggende
konkluderede, at styrelsens tilsyn vurderes at være tilstrækkeligt. Evalueringen kon-
kluderede også, at tilsynet opfylder formålet bag lovændringen i 2016 om at gribe
hurtigere ind til gavn for patientsikkerheden.

Derudover kan jeg henvise til mine kommende svar på spørgsmål 410-414 (alm. del)
om samme emne, som jeg forventer at besvare ultimo juni 2023.

                                          Med venlig hilsen

                                            Sophie Løhde
