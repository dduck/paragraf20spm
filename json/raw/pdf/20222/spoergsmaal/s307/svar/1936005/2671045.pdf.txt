Udlændinge- og Integrationsudvalget 2022-23 (2. samling)
                                                                  Offentligt

Folketingets Lovsekretariat                                                              Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Victoria Velasquez
Victoria.Velasquez@ft.dk                                                                 T +45 72 20 50 00
                                                                                         E bm@bm.dk
Folketingsmedlem Victoria Velasquez (EL) har den den 27. februar 2023 stillet            www.bm.dk
følgende spørgsmål nr. S 307, som hermed besvares.
                                                                                         CVR 10172748
Spørgsmål nr. S 307:
”Har ministeren overvejet, hvordan det vil påvirke det danske arbejdsmarked og le-       J.nr. 2023 - 2166
digheden blandt danske lønmodtagere, hvis beløbsgrænsen sænkes? ”                        6. marts 2023

Svar:

I min optik kan en ukontrolleret brug af udenlandsk arbejdskraft have en negativ
påvirkning på det danske arbejdsmarked og ledigheden blandt danske lønmodta-
gere. Den vej har regeringen ikke valgt. Vi vil føre en politik, hvor international re-
kruttering bliver brugt på en klog og socialt ansvarlig måde, og som ikke går ud
over danske ledige. Samtidig skal vi have flest muligt danske lønmodtagere med i
det arbejdende fællesskab. For mig er det et spørgsmål om de rette balancer.

Regeringen vil lette adgangen til udenlandsk arbejdskraft, så længe ledigheden er
lav. Og vi vil styrke indsatsen mod social dumping. Men international arbejdskraft
må ikke være det eneste værktøj, vi griber til, når virksomhederne mangler arbejds-
kraft. Vi skal også investere i den danske arbejdsstyrke.

Den nuværende situation med lav ledighed giver gode muligheder for få flere med
– også dem der står lidt længere fra arbejdsmarkedet. Flere unge kan komme i job
eller uddannelse. Måske kan vi også få nogle af vores seniorer til at tage en ekstra
tørn. Det handler også om uddannelse og opkvalificering. Med nye kompetencer
eller omskoling er der mange, der kan bidrage.

Et bæredygtigt arbejdsmarked er fundamentet for vores velfærd og velstand. Virk-
somhederne skal have adgang til den arbejdskraft, de har brug for, og flest muligt
skal med i det arbejdende fællesskab. Der findes ingen snuptagsløsninger. Derfor
er jeg glad for, at vi i regeringen går til udfordringen med flere forskellige værktø-
jer og altid med blik for den sociale ansvarlighed.

Venlig hilsen

Ane Halsboe-Jørgensen
Beskæftigelsesminister
