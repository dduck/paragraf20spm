Beskæftigelsesudvalget 2022-23 (2. samling)
                                                Offentligt

Folketingets Lovsekretariat                                                              Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Marlene Harpsøe
marlene.harpsoe@ft.dk                                                                    T +45 72 20 50 00
                                                                                         E bm@bm.dk
Folketingsmedlem Marlene Harpsøe (DD) har den 26. juni 2023 stillet følgende             www.bm.dk
spørgsmål nr. S 721, som hermed besvares.
                                                                                         CVR 10172748
Spørgsmål nr. S 721:
”Hvad er ministerens holdning til, at personer, der er født i 1953, ikke kan få          J.nr. 2023 – 5000
seniorpræmie?”
                                                                                         28. juni 2023
Svar:
Jeg har tidligere redegjort for, hvorfor personer der er født i 1953 ikke kan modtage
seniorpræmie i svar på SAU alm. del spm. nr. 8 (2022-2023 (2. samling)).

Seniorpræmieordningen blev indført med finansloven for 2019 af den daværende
regering (Venstre, Det Konservative Folkeparti og Liberal Alliance) og Dansk Fol-
keparti og har til hensigt at give den enkelte større økonomisk tilskyndelse til at
blive længere på arbejdsmarkedet. Seniorpræmien er målrettet personer som i
2019, eller herefter, stod over for valget mellem at gå på folkepension eller at ar-
bejde videre.

Det er det konkrete tidspunkt for indgåelse af aftalen og ikrafttræden af reglerne
om seniorpræmien, der medfører, at årgang 1953 ikke er omfattet af de gældende
regler om seniorpræmien. Årgang 1953 begyndte at nå folkepensionsalderen på 65
år fra d. 1. januar 2018. Hvis man havde valgt at omfatte årgang 1953, ville det be-
tyde, at der vil blive udbetalt seniorpræmie til nogle, som allerede havde arbejdet
det første år efter at have nået folkepensionsalderen, og som allerede havde truffet
denne beslutning. Årgang 1954 var således den første årgang, der kunne tage reg-
lerne om seniorpræmien med i deres overvejelser om deres pensionering. Det er
derfor fortsat min holdning, at det er korrekt, at man skal være født den 1. januar
1954 eller senere for at kunne få seniorpræmien.

For regeringen er det helt centralt, at flere seniorer har lyst til at blive længere på
arbejdsmarkedet. Det gælder ikke mindst i den nuværende situation, hvor mange
brancher efterspørger arbejdskraft. Det fremgår derfor bl.a. også i regeringsgrund-
laget, Ansvar for Danmark, at det skal gøres mere attraktivt for flere seniorer at
blive på arbejdsmarkedet.
Venlig hilsen
Ane Halsboe-Jørgensen
Beskæftigelsesminister

                                                                                                   2
