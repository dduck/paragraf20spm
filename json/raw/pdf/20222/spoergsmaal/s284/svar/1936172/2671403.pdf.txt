                             Kulturudvalget 2022-23 (2. samling)
                                                                 Offentligt

                             Kulturministeren

Folketingets Lovsekretariat  Kulturministeriet
Christiansborg               Nybrogade 2
1240 København K             1203 København K

                             Tlf                                                                                       : 33 92 33 70

                             E-mail : kum@kum.dk

                             Web : www.kum.dk

                                                                                                        6. marts 2023

Folketingsmedlem Søren Espersen (DD) har 24. februar 2023 stillet mig følgende
spørgsmål nr. 284, som jeg hermed besvarer.

Spørgsmål:

Hvad er ministerens holdning til den opsigtsvækkende udmelding, som P3’s nye redakti-
onschef, Isabella Hindkjær, kom med, da hun var gæst i Clement Kjersgaards radiopro-
gram Akkurat, hvor hun udtalte, at tiden er løbet fra, at medier først præsenterer det
ene og så det andet synspunkt og derved er objektive, og er ministeren ikke enig i, at DR
er forpligtet til at være alsidig og objektiv?

Svar:

Det følger af lov om radio- og fjernsynsvirksomhed §§ 17-18, at DR’s bestyrelse er DR’s
øverste ledelse og har det overordnede programansvar, mens DR’s generaldirektør har
det daglige programansvar og varetager den daglige administrative og økonomiske le-
delse af DR. Heraf følger, at det redaktionelle ansvar for, hvad der udkommer hos DR,
entydigt er placeret hos DR’s ledelse.

Det er dermed ikke et anliggende for en kulturminister at blande sig i, hvordan DR’s
medarbejdere formulerer sig i konkrete radioprogrammer.

Jeg kan derudover oplyse, at DR, jf. lov om radio- og fjernsynsvirksomhed, skal tilstræbe
kvalitet, alsidighed og mangfoldighed i deres public service-tilbud samt saglighed og
upartiskhed.

Disse forhold gør sig fortsat gældende, og det er desuden min politiske holdning, at det
er nogle sunde principper for et public service-medie som DR.

Med venlig hilsen
Jakob Engel-Schmidt

                                                                                                                       Dok. nr. 89507
