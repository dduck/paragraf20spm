Folketingets Boligudvalg                                                          Boligudvalget 2022-23 (2. samling)
                                                                                                                    Offentligt

                                                                    Holmens Kanal 22
                                                                    1060 København K
                                                                    Telefon 33 92 93 00
                                                                    post@sm.dk
                                                                    www.sm.dk

Sagsnr.     Folketingets Boligudvalg har d. 23. januar 2023 stillet følgende spørgsmål nr.
2023 - 307  10 (alm. del) til social- og boligministeren, som hermed besvares. Spørgsmålet
            er stillet efter ønske fra Sigurd Agersnap (SF).
Doknr.
663154      Spørgsmål nr. 10:
            ”Vil ministeren oplyse, henholdsvis hvad gennemsnitsindkomsten er for
Dato        beboere i lejemål omfattet af ungdomsboligloven og for lejere i den private
06-02-2023  udlejningssektor?”

            Svar:
            Jeg har forelagt spørgsmålet for Social- og Boligstyrelsen, der oplyser
            følgende:

            ”Ungdomsboligloven regulerer de knap 2.500 støttede private ungdomsboliger,
            som blev opført i årene 2005-2012 i 8 forskellige kommuner.

            Idet det ikke muligt direkte at identificere de støttede private ungdomsboliger
            og kæde dem sammen med Danmarks Statistiks befolknings- og
            indkomstregister, benyttes i stedet en indirekte metode til at afgrænse
            boligerne, som derefter kædes sammen med de nævnte registre. Den
            beregnede gennemsnitsindkomst på basis af de indirekte bestemte
            ungdomsboliger vurderes at være retvisende. Metoden er beskrevet i
            anmærkningerne til tabel 1.

            Tabel 1 viser en oversigt over den gennemsnitlige disponible indkomst for
            beboere over 15 år i hhv. støttede private ungdomsboliger (anslået), private
            lejeboliger og alle boliger.

            Beboerne i de støttede private ungdomsboliger skønnes at have en disponibel
            indkomst på 126.400 kr. om året. Til sammenligning har beboerne i private
            lejeboliger en disponibel indkomst på 212.700 kr., mens den gennemsnitlige
            disponible indkomst for alle danskere over 15 år er 266.200 kr.”

            Tabel 1
            Gennemsnitlig disponibel indkomst for beboere over 15 år i hhv. i støttede private ungdomsboliger
            (anslået), private lejeboliger og alle boliger, pr. 1. januar 2022.

            Disponibel årlig indkomst          Støttede private     Private lejeboliger  Alle boliger
                                       ungdomsboliger (anslået) 1)       212.700 kr.     266.200 kr.

                                                   126.400 kr.

            Anm.: Gennemsnitsindkomsterne vedrører personer over 15 år. Indkomsterne er afrundet til nærmeste 100.

                                                                                                                    1
1) De støttede private ungdomsboliger er afgrænset på følgende måde: private udlejningsboliger, som er
beliggende i kommunerne København, Frederiksberg, Ballerup, Roskilde, Odense, Kolding, Aarhus eller
Aalborg, som er opført i årene 2005-2012, er på maksimalt 50 m², og som har eget bad og toilet. Herved
fremkommer 2.923 boliger med i alt 3.546 beboere.
Kilde: Social- og Boligstyrelsens egne beregninger på baggrund af data fra Danmarks Statistik.

Med venlig hilsen
Pernille Rosenkrantz-Theil
Social- og boligminister

                                                                                                                                  2
