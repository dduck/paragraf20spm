Folketingets Lovsekretariat                Boligudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Sigurd Agersnap (SF) har d. 17. februar 2023 stillet
2023 - 1726  følgende spørgsmål nr. S 273 til social- og boligministeren, som hermed
             besvares.
Doknr.
673160       Spørgsmål nr. S 273:
             ”Hvorfor mener ministeren ikke, at beboere i lejemål omfattet af
Dato         ungdomsboligloven bør omfattes af det såkaldte huslejeloft vedtaget i 2022,
21-02-2023   når den disponible indkomst efter betaling af husleje er nominelt lavere for
             beboere i lejemål omfattet af ungdomsboligloven end for øvrige lejere i den
             private sektor? (Spm. nr. S 273).

             Begrundelse
             Der henvises til ministerens besvarelse af spørgsmål nr. 9 og 10 fra
             Boligudvalget.”

             Svar:
             Som det fremgår af mit svar på spørgsmål nr. 9 fra Boligudvalget, er den
             gennemsnitlige årlige leje for de støttede private ungdomsboliger på 1.084 kr.
             pr. kvadratmeter ekskl. eventuelle forbedringer, og den månedlige husleje for
             denne type ungdomsbolig er knap 4.000 kr.

             Det lejeniveau er væsentligt lavere end niveauet for de lejeboliger, som er
             omfattet af huslejeloftet. Da regulering af lejen efter nettoprisindekset giver en
             procentmæssig stigning i lejen, er lejeforhøjelserne dermed i kroner og øre
             klart mindre for disse ungdomsboliger.

             Målet med huslejeloftet er at forhindre de største og mest uoverkommelige
             huslejestigninger, som ville ske for lejerne i 5.2-lejemålene og lejemålene med
             fri leje. På trods af, at lejerne i de nævnte lejemål gennemsnitligt har en højere
             disponibel indkomst, er det en blandet gruppe, som bl.a. også består af
             studerende.

             På den baggrund mener jeg ikke, at der er behov for at lave en ændring, der
             inkluderer ungdomsboligerne i huslejeloftet.

             Med venlig hilsen
             Pernille Rosenkrantz-Theil
             Social- og boligminister

                                                                                                                                               1
Bilag:
Bilag 1 - BOU alm. del - svar på spm. 9
Bilag 2 - BOU alm. del - svar på spm. 10

                                                                                                                                  2
