                                                                                          Sundhedsudvalget 2022-23 (2. samling)

                                                                                          Holbergsgade 6       Offentligt
                                                                                          DK-1057 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

Folketingets Lovsekretariat                                                               Dato: 19-01-2023
                                                                                          Enhed: BESS
                                                                                          Sagsbeh.: DEPMDI
                                                                                          Sagsnr.: 2300704
                                                                                          Dok. nr.: 2531205

Medlem af Folketinget Peder Hvelplund (EL) har den 11. januar 2023 stillet følgende
spørgsmål nr. S 70 til indenrigs- og sundhedsministeren, som hermed besvares.

Spørgsmål S 70:
”Mener ministeren, i en tid hvor flere hospitaler aflyser planlagte operationer på
grund af f.eks. et højt antal indlagte influenzapatienter, at det er rettidig omhu at
lade bekendtgørelse nr. 1260 af 9. september 2022 om gratis vaccination mod influ-
enza, pneumokokker og COVID-19 til visse persongrupper udløbe, således der ikke
længere er et offentligt vaccinationstilbud til risikogrupper?

Begrundelse
Der henvises til artiklen »Dansk hospital må aflyse enkelte operationer – patienter lig-
ger på gangene« fra TV2.dk den 10. januar 2023.”

Svar:

I Danmark tilbydes gratis influenzavaccination til særlige risikogrupper hvert år fra 1.
oktober og frem til den 15. januar. For gravide og personer med immundefekt samt
personer i deres husstand tilbydes influenzavaccinationer indtil den 1. marts. Influen-
zavaccinationsprogrammet, herunder programmets starttidspunkt og varighed for de
omfattede målgrupper, er tilrettelagt af Sundheds- og Indenrigsministeriet på bag-
grund af en sundhedsfaglig indstilling fra Sundhedsstyrelsen.

Baggrunden for influenzavaccinationsprogrammets varighed er blandt andet, at vac-
cination mod influenza først medfører beskyttelse efter ca. to uger. Det er derfor vig-
tigt, at vaccination foretages før begyndelsen af en eventuel influenzaepidemi.

Forekomsten af influenza varierer fra år til år, og virusinfektionen optræder ifølge
Statens Serum Institut hyppigst i perioden fra december til marts.

Danmark har i influenzasæsonen 2022/23 haft en relativt høj tilslutningsprocent til
influenzavaccinationsprogrammet i forhold til tidligere år blandt udvalgte målgrup-
per. For eksempel er 81 pct. af alle personer over 65 år blevet vaccineret mod influ-
enza.

I Danmark foretages størstedelen af influenzavaccinationerne typisk i oktober, hvor-
efter efterspørgslen falder. Samme mønster gælder denne sæson, hvor der i januar
2023 er observeret en lav efterspørgsel på influenzavaccinationer.
       Sundhedsmyndighederne følger fortsat udviklingen på området. En eventuel beslut-
       ning om forlængelse af tilbuddet vil blive foretaget på baggrund af sundhedsmyndig-
       hedernes anbefaling. Indenrigs- og Sundhedsministeriet er i løbende kontakt med
       myndighederne herom. Ministeriet har ikke for nuværende modtaget en anbefaling
       fra sundhedsmyndighederne om behov for at forlænge sæsonens influenzaprogram..

       For så vidt angår booster-vaccination mod covid-19, løber tilbuddet herom frem til
       den 1. marts 2023, jf. bekendtgørelse om gratis vaccination mod influenza, pneumo-
       kokker og COVID-19 til visse persongrupper.

. / .  Der henvises til besvarelse af S 73 for svar vedrørende vederlagsfri vaccination mod

       pneumokoksygdom.

                         Med venlig hilsen

                         Sophie Løhde

                                                                                             Side 2
