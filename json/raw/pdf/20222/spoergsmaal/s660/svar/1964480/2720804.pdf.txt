Folketingets Lovsekretariat  Miljø- og Fødevareudvalget 2022-23 (2. samling)
Christiansborg                                                                    Offentligt
1240 København K
                                       Den 6. juni 2023

Hermed sendes besvarelse af spørgsmål nr. S 659, som medlem af Folketinget Nanna Høyrup
(ALT) har stillet til ministeren for fødevarer, landbrug og fiskeri den 25. maj 2023.

Spørgsmål nr. S 659 fra medlem af Folketinget Nanna Høyrup(ALT)
”Mener ministeren, at det kan forsvares etisk at lave en overgangsordning på 12 lange år for et
forbud mod burægsproduktion, når så mange høner - ca. 6 mio. - i så mange år helt unødvendigt
skal begrænses i at udfolde deres naturlige adfærd såsom eksempelvis at bevæge sig frit og baske
med vingerne og støvbade?”

Svar
Dyrevelfærd er en vigtig prioritet for mig, og jeg mener, at udfasningen af burægsproduktionen er
et skridt i den rigtige retning for at forbedre velfærden for danske høner.

Ministeriet for Fødevarer, Landbrug og Fiskeri har vurderet, at der skal fastsættes en overgangs-
periode på 12 år for eksisterende anlæg for at sikre en ordentlig omstilling af produktionen, samt
at forbuddet ikke udgør ekspropriation.

Dette vil ske med en ændring af bekendtgørelse om dyrevelfærdsmæssige mindstekrav til hold af
æglæggende høner, hønniker og forældredyr mv., som forventes at træde i kraft den 1. juli 2023.

Som tidligere tilkendegivet er Ministeriet for Fødevarer, Landbrug og Fiskeri fortsat ved at afsøge
eventuelle muligheder for en kortere overgangsperiode end 12 år.

Spørgsmålet vil blive taget med i betragtning i de aktuelle overvejelser om tiltag på dyrevelfærds-
området.

                  Jacob Jensen
                                                       /
                                                                            Paolo Drostby

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
