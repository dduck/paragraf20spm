                                                                                                 Miljø- og Fødevareudvalget 2022-23 (2. samling)
                                                                                                                                                      Offentligt

Folketingets Lovsekretariat                                                                      J.nr. 2023-7813
Christiansborg                                                                                   Den 25. august 2023
1240 København K

Miljøministerens besvarelse af spørgsmål nr. S 760 stillet den 17. august 2023 af Helene
Liliendahl Brydensholt (ALT).

Spørgsmål nr. S 760
”Hvornår forventer ministeren at igangsætte den 5-årige udfasningsperiode på udsætning af
gråænder, som følger af det nye forlig og indstilling fra Vildtforvaltningsrådet?”

Svar
I 2022 blev Vildtforvaltningsrådet anmodet om at komme med en indstilling om, hvordan
reglerne for udsætning af gråænder, fasaner og agerhøns generelt kan udformes, så udsætningen
kan foregå bæredygtigt uden belastning af natur og miljø.

Den 12. juni 2023 indsendte Vildtforvaltningsrådet deres indstilling. Heri foreslår Rådet blandt
andet, at udsætning af gråænder skal udfases, og at der skal laves mere kontrol med opdræt og
udsætning af fasaner.

Miljøministeriet vil nu bearbejde indstillingen fra Vildtforvaltningsrådet med henblik på en
politisk beslutning om reglerne for udsætning af fasaner, agerhøns og gråænder til jagt.

Magnus Heunicke              /  Charlotte Brøndum

Miljøministeriet • Frederiksholms Kanal 26 • 1220 København K
Tlf. 38 14 21 42 • Fax 33 14 50 42 • CVR 12854358 • EAN 5798000862005 • mim@mim.dk • www.mim.dk
