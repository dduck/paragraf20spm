                                                                              Retsudvalget 2022-23 (2. samling)
                                                                                                                Offentligt

Folketinget                                                                   Dato:     1. marts 2023
Christiansborg                                                                Kontor:   Straffuldbyrdelseskonto-
1240 København K                                                                        ret
DK Danmark                                                                    Sagsbeh:  Anne Louise Bengt Je-
                                                                                        spersen
                                                                              Sagsnr.:  2023-0033-0513
                                                                              Dok.:     2745116

Besvarelse af spørgsmål nr. S 276 fra medlem af Folketinget Mai Mer-
cado (KF):

Hermed sendes besvarelse af spørgsmål nr. S 276, som medlem af Folketin-
get Mai Mercado (KF) har stillet til justitsministeren den 21. februar 2023.

Peter Hummelgaard

                   /
                                   Mie Vinkel Sørensen

                                                                              Slotsholmsgade 10
                                                                              1216 København K.
                                                                              T +45 7226 8400
                                                                              www.justitsministeriet.dk
                                                                              jm@jm.dk

                                                                              Side 1/3
Spørgsmål nr. S 276 fra medlem af Folketinget Mai Mercado (KF):

       ”Er ministeren enig med direktør i Kriminalforsorgen Ina Elias-
       sen i, at bemanding og sikkerhed hænger sammen?”

Begrundelse:

       I artiklen »Stak fængselsbetjent med tandbørste« bragt i Ekstra
       Bladet den 21. februar 2023 beskrives et overfald på en fæng-
       selsbetjent med en skarpsleben tandbørste. Direktør for Krimi-
       nalforsorgen Ina Eliassen udtaler i den forbindelse, at »generelt
       hænger bemandingen og sikkerheden sammen. Det er helt givet.
       Og vi har lavet den bemanding, vi har, fordi vi mener, at det er
       den sikkerhedsmæssige rigtige.«

Svar:

Jeg vil gerne indledningsvist understrege, at jeg er dybt berørt af det meget
alvorlige overfald, som ligger til grund for spørgsmålet. Det er fuldstændigt
uacceptabelt, at en medarbejder, der går på arbejde for at sikre vores alle
sammens tryghed, bliver udsat for den slags modbydelige handlinger. Vores
fængselsbetjente yder hver dag en stor og vigtig indsats. Derfor er det helt
afgørende, at de kan føle sig trygge, når de går på arbejde.

Den generelle personalemangel i kriminalforsorgen er en udfordring for
driften i landets fængsler og arrester. Som Direktoratet for Kriminalforsor-
gen har været ude og sige, er der ingen tvivl om, at sikkerhed og bemanding
hænger sammen, og at fuld bemanding altid er at foretrække. Endvidere kan
jeg forstå på Kriminalforsorgen, at der foreløbigt ikke er noget, der tyder på,
at bemandingen direkte kan kobles til overfaldet i den konkrete sag. Men
det skal selvfølgelig undersøges nærmere. Og det er kriminalforsorgen i
gang med, ligesom man afventer politiets afdækning af sagen.

Jeg ved, at kriminalforsorgen arbejder på højtryk for at rekruttere og fast-
holde flere fængselsbetjente. Blandt flere iværksatte initiativer kan nævnes,
at eleverne på fængselsbetjentuddannelsen nu modtager løn under hele ud-
dannelsen fremfor delvis SU. Derudover er der oprettet nye skoler, herunder
flere pop-up skoler, for at øge rekrutteringsgrundlaget. Endvidere er fæng-
selsbetjentenes faglighed med en række tiltag blevet sat mere i fokus, så der
er mindre bureaukrati, bedre mulighed for fagligt skøn og mere tid til ker-
neopgaven. Disse initiativer skal alle være med til at sikre øget rekruttering
og bedre fastholdelse af fængselsbetjente.

                                                                                                                                               Side 2/3
Jeg vil gerne slå fast, at alle former for vold og trusler om vold mod ansatte
i kriminalforsorgen er fuldstændig uacceptabelt. Kriminalforsorgen har der-
for også et massivt fokus på at tage hånd om de ansattes sikkerhed, trivsel
og arbejdsmiljø. Kriminalforsorgen har således gennem en årrække arbejdet
systematisk med at nedbringe vold og trusler mod ansatte. Blandt flere vig-
tige tiltag kan nævnes indførelsen af et princip om nultolerance, som bety-
der, at alle strafbare episoder mod ansatte politimeldes. Derudover er der
indført skærpede disciplinære sanktioner i forbindelse med, at indsatte over-
falder personalet, ligesom der er iværksat initiativer, der skal sikre øget
støtte til medarbejdere, som udsættes for vold og trusler. Det er bl.a. på bag-
grund af disse tiltag, at antallet af episoder med vold og trusler mod fæng-
selspersonale i kriminalforsorgen er faldet 40 procent på fem år. Den syste-
matiske og forebyggende indsats ser dermed ud til at virke.
Trods de mange gode tiltag er det vigtigt, at vi fortsætter arbejdet med at
øge bemandingen og forbedre vilkårene for vores fængselsbetjente. Det er
et langt og sejt træk at få genoprettet balancen i kriminalforsorgen, og det er
afgørende, at vi bruger alle de værktøjer, vi har til rådighed.

                                                                                                                                               Side 3/3
