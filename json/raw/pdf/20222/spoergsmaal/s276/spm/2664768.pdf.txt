                                                                                  Retsudvalget 2022-23 (2. samling)
                                                                                                                    Offentligt

Spørgsmål nr. S 276
§ 20-spørgsmål til skriftlig besvarelse

Til:         Justitsministeren
Dato:        21. februar 2023
Stillet af:  Mai Mercado (KF)

Er ministeren enig med direktør i Kriminalforsorgen Ina Eliassen i, at
bemanding og sikkerhed hænger sammen?
(Spm. nr. S 276).

Begrundelse
I artiklen »Stak fængselsbetjent med tandbørste« bragt i Ekstra Bladet den
21. februar 2023 beskrives et overfald på en fængselsbetjent med en
skarpsleben tandbørste. Direktør for Kriminalforsorgen Ina Eliassen udtaler i
den forbindelse, at »generelt hænger bemandingen og sikkerheden sammen.
Det er helt givet. Og vi har lavet den bemanding, vi har, fordi vi mener, at det
er den sikkerhedsmæssige rigtige.«

Svaret bedes sendt elektronisk til spørgeren på Mai.Mercado@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
