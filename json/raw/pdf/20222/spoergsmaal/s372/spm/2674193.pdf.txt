                                                                                  Socialudvalget 2022-23 (2. samling)
                                                                                      (Omtryk - 14-03-2023 - Omtrykt)
                                                                                                                      Offentligt

Spørgsmål nr. S 372
§ 20-spørgsmål til skriftlig besvarelse

Til:         Social- og boligministeren
Dato:        13. marts 2023
Stillet af:  Kirsten Normann Andersen (SF)
OMTRYKT:     (ændret adressat, den 14. marts 2023).

Hvad er ministerens holdning til, at der er så stor forskel på muligheden for at
få tildelt en sensorbaseret glukosemåler i landets 98 kommuner, og hvad vil
ministeren gøre for at sikre fri og lige adgang i kommunerne til en
glukosemåler, så man kan mindske den geografiske ulighed på området?
(Spm. nr. S 372).

Begrundelse
I Diabetesforeningens medlemsblad »Diabetes« 1/2023 taler man om det
store »postnummerlotteri« i forhold til at få bevilget en glukosesensor, hvis
man har type 1-diabetes og er over 18 år. Bevillingsprocenterne
kommunerne imellem svinger angiveligt imellem 2 % og 90 % og påvirkes
også af, om bevilling skal ske via sundhedsloven eller serviceloven.
Spørgeren mener ikke, at det længere giver mening at nægte diabetes-
patienter en glukosemåler, og at man måske endda skulle overveje også at
tilbyde den til grupper af type 2-patienter. Først og fremmest fordi
glukosemålere øger livskvaliteten for borgere med diabetes, og fordi den
sikrer dem en bedre reguleret diabetes og dermed færre alvorlige
følgesygdomme.

Svaret bedes sendt elektronisk til spørgeren på
Kirsten.Normann.Andersen@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

Kopi sendt til indenrigs- og sundhedsministeren
