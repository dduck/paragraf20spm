                             Udvalget for Forretningsordenen 2022-23 (2. samling)
                                                                                         Offentligt

Folketingets Lovsekretariat                                                            Beskæftigelsesministeriet
lov@ft.dk                                                                              Holmens Kanal 20
                                                                                       1060 København K
Dennis Flydtkjær (DD)
Dennis.Flydtkjaer@ft.dk                                                                T +45 72 20 50 00
                                                                                       E bm@bm.dk
                                                                                       www.bm.dk

                                                                                       CVR 10172748

                                                                                       J.nr.
                                                                                       22. december 2022

Folketingsmedlem Dennis Flydtkjær (DD) har den 16. december 2022 stillet føl-
gende spørgsmål nr. S 6, som hermed besvares.

Spørgsmål nr. S 6:
”Er det ministerens holdning, at danskerne skal arbejde en dag mere for samme
løn, hvis store bededag fjernes, eller vil ministeren arbejde for, at danskerne får
mere i løn for det ekstra arbejde?”

Svar:

Vi befinder os i en meget alvorlig situation. Med krigen i Ukraine er truslen rykket
tættere på, og det er afgørende for regeringen, at vi i Danmark tager hånd om vores
sikkerhed. Der er behov for at finansiere de øgede udgifter til forsvaret i de kom-
mende år, og det skal vi alle bidrage til.

Regeringen vil derfor fremsætte et lovforslag, der afskaffer en helligdag som en fri-
dag. Med forslaget vil arbejdsgiverne få ret til at kræve, at deres ansatte arbejder
den pågældende dag, men det vil ikke ændre på, at man i Danmark får løn for at gå
på arbejde. Jeg skal derfor understrege, at selvom de ansatte vil komme til at ar-
bejde en ekstra dag, vil de stadigvæk skulle betales løn herfor.

Venlig hilsen

Ane Halsboe-Jørgensen
Beskæftigelsesminister
