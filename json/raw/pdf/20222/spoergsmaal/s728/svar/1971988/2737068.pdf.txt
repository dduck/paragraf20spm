Beskæftigelsesudvalget 2022-23 (2. samling)
                                                Offentligt

Folketingets Lovsekretariat                                                               Beskæftigelsesministeriet
lov@ft.dk                                                                                 Holmens Kanal 20
                                                                                          1060 København K
Karina Adsbøl
Karina.Adsbol@ft.dk                                                                       T +45 72 20 50 00
                                                                                          E bm@bm.dk
Folketingsmedlem Karina Adsbøl (DD) har den 5. juli 2023 stillet følgende spørgs-         www.bm.dk
mål nr. S 728, som hermed besvares.
                                                                                          CVR 10172748
Spørgsmål nr. S 728:
”Mener ministeren, at studerende, der i god tro er startet på en erhvervsuddannelse       J.nr. 2023 - 5174
i januar 2023 med en forventning om at kunne tage en erhvervsuddannelse med               4. august 2023
110 pct. af dagpengesatsen og nu kvalificerer sig til ordningen, der træder i kraft
den 1. juli 2023, bør hjælpes med eventuelt at afvikle den gæld, de har opbygget
hos f.eks. a-kassen, mens de ventede på den nye ordnings ikrafttræden?”

Svar:
Jeg vil gerne starte med at fremhæve, at jeg er glad for, at regeringen med finanslo-
ven for 2023 har prioriteret at genindføre retten til at tage et uddannelsesløft på 110
pct. dagpenge fra den 1. juli 2023 og resten af 2023. Ordningen gør det mere at-
traktivt for ledige at starte på en erhvervsuddannelse, og det er vigtigt i en tid, hvor
der er stor efterspørgsel efter faglært arbejdskraft.

Det er korrekt, at der har været en periode siden årsskiftet og frem til 1. juli 2023,
hvor man ikke har kunne påbegynde en erhvervsuddannelse via uddannelsesløftet
på 110 pct., da ordningen udløb ved udgangen af 2022.

I denne periode har det været muligt at påbegynde en erhvervsuddannelse via andre
ordninger end uddannelsesløftet på 110 pct., og netop denne gruppe har regeringen
været opmærksomme på med genindførslen. Regeringen har nemlig gjort det mu-
ligt for ledige, der er påbegyndt et uddannelsesforløb i første halvdel af 2023, at
overgå til ordningen på den højere dagpengesats fra 1. juli 2023, hvis alle betingel-
ser i ordningen er opfyldt.

Jeg mener derfor, at vi med genindførslen har taget hånd om denne målgruppe ved
at sikre, at de også kan få adgang til ordningen, og den højere dagpengesats, så-
fremt de opfylder betingelserne.

Venlig hilsen

Ane Halsboe-Jørgensen
Beskæftigelsesminister
