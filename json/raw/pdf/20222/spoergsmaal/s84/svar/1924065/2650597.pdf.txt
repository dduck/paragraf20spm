Beskæftigelsesudvalget 2022-23 (2. samling)
                                                Offentligt

Folketingets Lovsekretariat                                                               Beskæftigelsesministeriet
lov@ft.dk                                                                                 Holmens Kanal 20
                                                                                          1060 København K
Pia Kjærsgaard
dfpksekr@ft.dk                                                                            T +45 72 20 50 00
anders.lorentzen@ft.dk                                                                    E bm@bm.dk
                                                                                          www.bm.dk
Folketingsmedlem Pia Kjærsgaard (DF) har den 13. januar 2023 stillet følgende
spørgsmål nr. S 84, som hermed besvares.                                                  CVR 10172748

Spørgsmål nr. S 84:                                                                       J.nr. 2023 - 624
”Vil ministeren tage initiativ til at fremsætte et lovforslag, der fjerner modregning     23. januar 2023
af egen arbejdsindtægt i folkepensionen, som aftalt i ”En ny reformpakke for dansk
økonomi”, og hvornår vil et sådan forslag eventuelt kunne træde i kraft?”

Svar:
For regeringen er det helt centralt, at flere seniorer har lyst til at blive længere på
arbejdsmarkedet. Det kan bl.a. ske gennem en stærk økonomisk tilskyndelse til
fortsat at arbejde og ved at fjerne de barrierer, der måske stopper nogen i dag. Der-
for er jeg også glad for, at vi fra årsskiftet fik afskaffet modregning i social pension
(folkepension, seniorpension og førtidspension) som følge af partners arbejdsind-
tægt.

Det er sund fornuft, at man som pensionist ikke skal straffes økonomisk for, at ens
ægtefælle eller samlever arbejder. Ændringen gør det mere attraktivt for seniorer at
tage en ekstra tørn på arbejdsmarkedet, og så gavner det os alle i den nuværende si-
tuation, hvor mange brancher efterspørger arbejdskraft.

Med En ny reformpakke for dansk økonomi - Hurtigere i job og et stærkere ar-
bejdsmarked fra januar 2022 indgik den tidligere regering en aftale om at afskaffe
modregning i folkepensionens grundbeløb og pensionstillæg som følge af egen ar-
bejdsindtægt. Lovforslaget nåede ikke at blive fremsat som planlagt på grund af
valgudskrivelsen. Den nuværende regering er nu fuld gang med at tage stilling til
kommende lovforslag, herunder også dette forslag.

Af aftalen fra januar 2022 fremgår det, at tiltaget som udgangspunkt træder i kraft
med virkning pr. 1. januar 2023 og såfremt implementering ikke kan afsluttes inden
denne dato, vil tiltaget få virkning med tilbagevirkende kraft. Det er fortsat min
forventning, at et eventuelt lovforslag om afskaffelse af indtægtsregulering af fol-
kepensionens grundbeløb og pensionstillæg vil kunne træde i kraft med tilbagevirk-
ning fra 1. januar 2023.
Venlig hilsen
Ane Halsboe-Jørgensen
Beskæftigelsesminister

                                                                                                   2
