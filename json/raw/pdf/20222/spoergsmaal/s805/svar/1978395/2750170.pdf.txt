                        Beskæftigelsesudvalget 2022-23 (2. samling)
                                                                        Offentligt

Folketingets Lovsekretariat                                                          Beskæftigelsesministeriet
lov@ft.dk                                                                            Holmens Kanal 20
                                                                                     1060 København K
Lotte Rod
Lotte.Rod@ft.dk                                                                      T +45 72 20 50 00
                                                                                     E bm@bm.dk
Folketingsmedlem Lotte Rod (RV) har den 6. september 2023 stillet følgende           www.bm.dk
spørgsmål nr. S 805, som hermed besvares.
                                                                                     CVR 10172748
Spørgsmål nr. S 805:
”Hvad er ministerens holdning til at undtage STU-elever fra reglerne om ferie i      J.nr. 2023 - 6034
kontanthjælpssystemet, så de kan holde ferie i skoleferierne som alle andre?”        14.09.2023

Svar:

Elever på en særligt tilrettelagt ungdomsuddannelse (STU), som modtager en
ydelse i kontanthjælpssystemet, kan holde ferie i fire uger (maks. to uger ad gan-
gen) efter at have modtaget ydelse i 12 sammenhængende måneder. De kan også
vælge at holde længere ferie, hvis de samtidig frasiger sig hjælpen. Således har
STU-elever i kontanthjælpssystemet præcis samme ferierettigheder som alle andre,
der modtager uddannelseshjælp eller kontanthjælp.

Det vil for mig at se være uhensigtsmæssigt at indføre endnu flere særregler, som
kun skulle gælde en særskilt gruppe personer i kontanthjælpssystemet. Her kan det
måske indvendes, at STU-elever er en særlig gruppe. Men det risikerer at åbne for
en uheldig glidebane, hvor kontanthjælpsmodtagere i stigende grad inddeles i ”sær-
lige grupper” med forskellige undtagelser og særregler. Det vil gøre systemet
endnu mere komplekst.

Regeringen ønsker i stedet at gå i en anden retning og indføre et enklere kontant-
hjælpssystem med færre særregler. Derfor vil jeg også holde fast i, at STU-elever i
kontanthjælpssystemet som udgangspunkt er underlagt samme vilkår som andre i
sammen situation, eksempelvis hvad angår ferie.

Venlig hilsen

Ane Halsboe-Jørgensen
Beskæftigelsesminister
