                                                            Miljø- og Fødevareudvalget 2022-23 (2. samling)
                                                                                                                 Offentligt

Spørgsmål nr. S 750
§ 20-spørgsmål til skriftlig besvarelse

Til:         Ministeren for fødevarer, landbrug og fiskeri
Dato:        10. august 2023
Stillet af:  Helene Liliendahl Brydensholt (ALT)

Mener ministeren, at det kan indgå i de aktuelle overvejelser omkring
forkortelse af udfasningsperioden for burægsproduktion i Danmark, at et af
Skandinaviens største ægpakkerier på eget initiativ – og med henvisning til
det uetiske i burægsproduktion – har valgt at udfase buræg i Sverige, og vil
ministeren ikke mene, at ovennævnte ægpakkeri på den baggrund må
antages at have forståelse for en hurtigere udfasningsperiode end 12 år i
Danmark, når det allerede er erkendt, at hold af burhøns ikke er etisk
forsvarligt?
(Spm. nr. S 750).

Begrundelse
Der henvises til artiklen »Dava Foods slutar med ägg från de sista
burhönsen« bragt den 12. juli 2022 på det svenske medie Jordbruksaktuellts
hjemmeside, hvoraf det fremgår, at virksomheden Dava Foods i juli 2022 har
udfaset produktion af buræg i Sverige af etiske årsager.

Svaret bedes sendt elektronisk til spørgeren på helene.brydensholt@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                              Side 1 | 1
