Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Birgitte Klintskov Jerkel (KF) har d. 24. marts 2023 stillet
2023 - 3001  følgende spørgsmål nr. S 432 til social- og boligministeren, som hermed
             besvares.
Doknr.
689120       Spørgsmål nr. S 432:
             ”Hvad mener ministeren om, at Gadejuristen har fået adgang til alle midler, der
Dato         er afsat til specialiseret udgående retshjælp for de mest udsatte borgere, selv
31-03-2023   om der tidligere har været udtrykt politisk enighed om at dele midlerne mellem
             Gadejuristen og Stenbroens Jurister?”

             Svar:
             Gadejuristen modtager statslige midler til deres arbejde med opsøgende
             retshjælp på gadeplan fra to finanslovskonti. Som følge af aftale mellem den
             daværende SRSF-regering, Venstre, Dansk Folkeparti, Liberal Alliance og Det
             Konservative Folkeparti af 14. november 2011 om udmøntningen af satspuljen
             for 2012 blev der afsat 2,7 mio. kr. årligt (2023-pl) på § 11.11.12 på
             Justitsministeriets område til Gadejuristens arbejde. Bevillingen er løbende
             forlænget. Der er derudover afsat 2,1 mio. kr. årligt (2023-pl) fra § 15.75.73. på
             Social-, Bolig- og Ældreministeriets område til Gadejuristens aktiviteter,
             herunder arbejdet med at oplyse om rettigheder, yde retshjælp og rådgive
             socialt udsatte borgere med stofmisbrugsproblemer. Midlerne til Gadejuristen
             er fra Reserve til videreførelse af tidligere satspuljeprojekter, der blev afsat
             med Aftale om finansloven for 2020.

             Det blev besluttet med aftale om udmøntning af reserven til foranstaltninger på
             social-, sundheds- og arbejdsmarkedsområdet 2022-2025 at tildele
             Gadejuristen 1 mio. kr. i 2023 til oplysning af målgruppen om gældende regler
             på rusmiddelområdet, så de er bevidste om deres rettigheder.

             Fra samme aftale blev det besluttet at afsætte 1,5 mio. kr. til driftsstøtte til
             Stenbroens Jurister i 2022 med henblik på at sikre retshjælp på gadeplan for
             de mest sårbare og udsatte borgere.

             Det er vigtig for mig at sikre, at de mest udsatte borgere i samfundet fortsat har
             adgang til udgående retshjælp. Derfor glæder jeg mig over, at vi med seneste
             aftale om udmøntningen af reserven på social-, sundheds- og
             arbejdsmarkedsområdet afsatte midler til at forlænge Stenbroens Juristers
             driftsbevilling, således at de i 2023 modtager 1,5 mio. kr. og i 2024 modtager
             0,8 mio.kr.

                                                                                                                                               1
Med venlig hilsen
Pernille Rosenkrantz-Theil
Social- og boligminister

                                                                                                                                  2
