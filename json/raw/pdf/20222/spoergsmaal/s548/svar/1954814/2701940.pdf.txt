                                                                                  Erhvervsudvalget 2022-23 (2. samling)
                                                                                                                         Offentligt

Folketinget Erhvervsudvalg                                                        ERHVERVSMINISTEREN

                                                                                  4. maj 2023

Besvarelse af spørgsmål nr. S 548 stillet af Mona Juul (KF) den 27.               ERHVERVSMINISTERIET
april 2023.
                                                                                  Slotsholmsgade 10-12
Spørgsmål:                                                                        1216 København K
Vil ministeren sikre, at Europa-Kommissionen foretager en vurdering af,
om det er i strid med sanktionerne imod Rusland, at Danpilot har bistået          Tlf.  33 92 33 50
skibe med russisk olie i danske havne?
                                                                                  Fax. 33 12 37 78
Svar:
De enkelte medlemsstater er ansvarlige for at implementere og håndhæve            CVR-nr. 10092485
sanktionerne imod Rusland. Medlemsstaternes kompetente myndigheder
kan drøfte tvivlsspørgsmål med Kommissionen, som kan vejlede om Kom-              EAN nr. 5798000026001
missionens fortolkning af EU’s sanktioner.
                                                                                  em@em.dk
Til brug for besvarelsen, har Erhvervsministeriet indhentet følgende bidrag
fra Søfartsstyrelsen: Styrelsen har løbende været i dialog med Europa-            www.em.dk
Kommissionen om forståelsen af den relevante bestemmelse i EU’s sankti-
onsregime mod Rusland, som i dette tilfælde er artikel 3n, forordning
833/2014.

EU’s sanktionsregime forhindrer ikke DanPilot i at lodse, når skibe, der
transporterer russisk olie til tredjelande, ankrer op på Skagen Red for fx at
bunkre (påfylde brændstof).

Der er indført en undtagelsesbestemmelse i EU’s sanktionsregime, så for-
buddet mod teknisk bistand til transport af råolie og olieprodukter til tred-
jelande ikke finder anvendelse på leveringen af lodstjenester, der er nød-
vendige i forhold til sikkerheden til søs. På den baggrund vurderer Søfarts-
styrelsen, at der i den omtalte sag om lodsning ved Skagen Red ikke for
nuværende er behov for at indhente yderligere fortolkningsbidrag fra Eu-
ropa-Kommissionen.

Derudover spørges der til danske havne, hvorfor Erhvervsministeriet har
indhentet følgende bidrag fra Transportministeriet, som oplyser, at havne-
anløbsforbuddet (i artikel 3ea forordning 833/2014) forbyder ethvert skib
adgang til havnens område, hvis det er registreret under russisk flag, eller
har skiftet dets russiske flag eller registrering til en hvilken som helst anden
stats flag eller register efter den 24. februar 2022. Efter den 8. april 2023
gælder forbuddet også for alle fartøjer, der er certificeret af det russiske
skibsregister.

Med venlig hilsen

Morten Bødskov
