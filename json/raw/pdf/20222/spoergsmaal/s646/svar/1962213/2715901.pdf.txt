                                                                             Retsudvalget 2022-23 (2. samling)
                                                                                                               Offentligt

Folketinget                                                                  Dato:     30. maj 2023
Lovsekretariatet                                                             Kontor:   Strafferetskontoret
Christiansborg                                                               Sagsbeh:  Trine Ravnholt
1240 København K                                                             Sagsnr.:  2023-0033-0521
DK Danmark                                                                   Dok.:     2858161

Besvarelse af spørgsmål nr. S 646 fra medlem af Folketinget Morten
Messerschmidt (DF)

Hermed sendes besvarelse af spørgsmål nr. S 646, som medlem af Folketin-
get Morten Messerschmidt (DF) har stillet til justitsministeren den 22. maj
2023.

Peter Hummelgaard

                   /
                                 Morten Holland Heide

                                                                             Slotsholmsgade 10
                                                                             1216 København K.
                                                                             T +45 7226 8400
                                                                             www.justitsministeriet.dk
                                                                             jm@jm.dk

                                                                             Side 1/2
Spørgsmål nr. S 646 fra medlem af Folketinget Morten Messerschmidt
(DF):

       ”Hvad er ministerens holdning til sagen vedrørende Claus Lütz-
       høft, der har siddet varetægtsfængslet i 150 dage for siden ikke
       at blive retsforfulgt, og især at han ikke får erstatning for de
       heraf afledte konsekvenser?”

Begrundelse:

       ”Der henvises til artiklen »Frihedsberøvet i 150 dage: - De split-
       tede min forretning i atomer« bragt den 21. maj 2023 på Ekstra
       Bladets hjemmeside.

Svar:

I forhold til den konkrete sag, herunder erstatningssagen, kan spørgsmålet
kun besvares fyldestgørende, hvis der til brug for svaret indhentes nærmere
oplysninger fra Rigsadvokaten.

Denne del af spørgsmålet kan derfor ikke besvares inden for de rammer, der
gælder for et § 20-spørgsmål, jf. herved § 20, stk. 1, i Folketingets Forret-
ningsorden.

Når det handler om varetægtsfængsling generelt, er det vigtigt at huske, at
der er gode grunde til, at der er mulighed for at varetægtsfængsle en person,
der er sigtet for en grov forbrydelse. Dette kan f.eks. være af hensyn til at
sikre, at den pågældende ikke begår ny kriminalitet, flygter eller påvirker
politiets efterforskning.

Når det er sagt, er varetægtsfængsling et meget indgribende værktøj, og det
er selvsagt vigtigt, at vi i et retssamfund som det danske også tager højde
for den sigtedes retssikkerhed, når vi varetægtsfængsler. Derfor er der en
række særlige krav til, hvornår varetægtsfængsling kan bruges, og den va-
retægtsfængslede har som udgangspunkt krav på erstatning, hvis personen
senere frifindes.

Jeg finder det dog også interessant at se på, hvad årsagerne er til forskellene
i andelen af de indsatte i kriminalforsorgens institutioner, der er varetægts-
fængslede, i forhold til f.eks. Norge og Sverige.

                                                                                                                                               Side 2/2
