Folketingets Lovsekretariat                                                              Sundhedsudvalget 2022-23 (2. samling)

                                                                                                                                  Offentligt
                                                                                          Indenrigs- og Sundhedsministeriet
                                                                                          Holbergsgade 6
                                                                                          DK-1057 København K

                                                                                          T +45 7226 9000
                                                                                          F +45 7226 9001
                                                                                          M sum@sum.dk
                                                                                          W sum.dk

                                                                                          Dato: 11-01-2023
                                                                                          Enhed: SPOLD
                                                                                          Sagsbeh.: DEPKKK
                                                                                          Sagsnr.: 2300235
                                                                                          Dok. nr.: 2520321

Medlem af Folketinget Peder Hvelplund (EL) har den 3. januar 2023 stillet følgende
spørgsmål nr. S 28 til indenrigs- og sundhedsministeren, som hermed besvares.

Spørgsmål S 28:
”Mener ministeren, at visse funktioner i sundhedsvæsenet udelukkende bør være
placeret i privat regi udover de nuværende, f.eks. specifikke funktioner eller specia-
ler, og hvilke funktioner m.v. mener ministeren i så fald, at det skulle være?”

Svar:
Jeg kan indledningsvist oplyse, at det er Sundhedsstyrelsen, der med Sundhedsloven
har den lovgivningsmæssige kompetence til at fastsætte specialfunktioner efter hø-
ring af Det Rådgivende Udvalg for Specialeplanlægning.

Samtidig vil jeg gerne gøre det klart, at regeringen mener, at et vigtigt element i en
akutplan er at sikre fortsat høj anvendelse af den private kapacitet under hensynta-
gen til, at der ikke sker en utilsigtet udhuling af bemandingen på offentlige sygehuse.
Ved at udnytte både privat og offentlig kapacitet er det hensigten at afvikle venteli-
sterne i sundhedsvæsenet hurtigst muligt. Det er en del af regeringens ambition for
en akutplan for sundhedsvæsenet at invitere Danske Regioner og Sundhed Danmark
til en drøftelse af dette.

                                          Med venlig hilsen

                                            Sophie Løhde
