Folketingets Lovsekretariat  Klima-, Energi- og Forsyningsudvalget 2022-23 (2. samling)
Christiansborg                                                                                  Offentligt
1240 København K
                                                             Ministeren
                                                             Dato
                                                             27. marts 2023
                                                             J nr. 2023 - 1842

Folketingsmedlem Signe Munk (SF) har d. 20. marts 2023 stillet mig følgende
spørgsmål S 415, som jeg hermed skal besvare.

Spørgsmål nr. S 415.:
"Mener ministeren, at det er rimeligt, at selskaber, der har energiforbrugerne som
endelige ejere – det vil sige enten er et direkte eller indirekte kundeejet forsynings-
selskab – kan udbetale bonusser i millionklassen til enkelte ansatte frem for at lade
pengene være med at til at gøre det billigere at være dansker?"

Svar
Jeg tager situationen meget alvorligt, hvorfor jeg også indkaldte repræsentanter fra
branchen til møde onsdag den 22. marts 2023, hvor brancheaktørerne på mødet
redegjorde for den pågældende sag.

Jeg har gjort det klart over for repræsentanterne fra branchen, at trecifrede million-
bonusser er helt ude af proportion og ganske uanstændigt, og at jeg derfor forven-
ter, at kontrakter uden øvre grænse for bonusser er fortid. Jeg har ligeledes gjort
det tydeligt, at jeg forventer, at branchen og de enkelte selskaber agerer ansvarligt,
er transparente og følger regler for god selskabsledelse ift. aflønning og bonusser.

Green Power Denmark har efter mødet offentligt taget afstand fra de høje bonusser
og gjort det klart, at det er branchens politik, at bonusaftaler altid er udstyret med
loft. I forhold til den konkrete sag, kan jeg forstå, at aftalen angiveligt er indgået
uden bestyrelsens vidende og at selskabet ikke agter at udbetale bonusserne.

Det er derfor min forventning, at energiselskaberne sikrer sig, at de lever op til       Klima-, Energi- og
branchens standarder. Med andre ord, at der sættes loft over bonusser, som kan           Forsyningsministeriet
forklares og forsvares, og at man på selskabsniveau er transparent over for både
ejere og kunder. Jeg vil desuden henvise til svar på spørgsmål S 416.                    Holmens Kanal 20
                                                                                         1060 København K

                                                                                         T: +45 3392 2800
                                                                                         E: kefm@kefm.dk

                                                                                         www.kefm.dk
                                                                                                        Side 1/2
Med venlig hilsen
Lars Aagaard

                                                                                                                                                                Side 2/2
