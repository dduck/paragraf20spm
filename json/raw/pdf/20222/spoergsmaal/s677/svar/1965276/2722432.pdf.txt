Folketingets Lovsekretariat              Ældreudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Marlene Harpsøe (DD) har d. 1. juni 2023 stillet
2023 - 4822  følgende spørgsmål nr. S 677 til ældreministeren, som hermed besvares.

Doknr.       Spørgsmål nr. S677:
716568       Mener ministeren, at brugerbetaling skaber A- og B-hold i ældreplejen?

Dato         Svar:
09-06-2023   Risikoen for, at vi som samfund kan blive opdelt i A- og B-hold skabes af, at
             vores samfund udvikler sig. Flere og flere har en stigende betalingsevne og
             betalingsvillighed. Det betyder, at flere og flere ikke vil stille sig tilfredse og
             acceptere det serviceniveau, der eksisterer i dag på ældreområdet. De vil i
             stedet købe ekstraydelser, som det ikke er muligt for alle at få.

             Jeg mener derfor, at vi står i en tillidskrise, der rammer på tværs af offentlige
             velfærdsområder. Og det udfordrer sammenhængskraften. Hvis den fælles
             velfærd ikke er god nok, vil de mest velstillede vælge den fra. Det må og skal vi
             adressere. Vi ønsker ikke, at den fælles velfærd skal blive et fravalg eller det
             næstbedste. Den skal tilvælges, fordi den er attraktiv.

             Det er derfor, at vi foreslår en anden retning, end den vi er vant til. Vi skal gå
             fra styring, kontrol og regler til tillid, lokalt ansvar og handlemuligheder for den
             enkelte. Vi skal tage stilling til, hvordan vi får skabt en ældrepleje, der tager
             højde for de ældres forskellighed uden at sammenhængskraften går tabt.

             Vi skal sikre kvaliteten på en måde, der skaber mere livsglæde og større
             værdighed for den enkelte ældre og skabe forudsætningerne for, at
             medarbejderne kan lykkes med opgaven.

             Med venlig hilsen
             Mette Kierkgaard
             Ældreminister

                             1
2
