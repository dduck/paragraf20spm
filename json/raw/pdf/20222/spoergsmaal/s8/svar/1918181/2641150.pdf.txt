Folketingets Lovsekretariat  Udvalget for Forretningsordenen 2022-23 (2. samling)
Christiansborg                                                                           Offentligt
1240 København K
                                                    M inis teren
                                                    Dato
                                                    20. december 2022
                                                    J nr. 2022-4865

Folketingsmedlem Dennis Flydtkjær (DD) har d. 16. december 2022 stillet mig føl-
gende spørgsmål S 8, som jeg hermed skal besvare.

Spørgsmål nr. S 8.:
"Hvad vil ministeren gøre for at skabe bedre bredbåndsdækning i landdistrikter, og
vil ministeren f.eks. forhøje bredbåndspuljen til 150 mio. kr.?
(Spm. nr. S 8)."

Svar
I dag har 96 pct. af alle boliger og virksomheder i Danmark adgang til 100/30
Mbit/s. I 2021 indgik et meget bredt flertal i Folketinget en telepolitisk aftale med
den målsætning, at bredbåndsdækningen ved udgangen af 2025 skal være 100
pct. - ikke blot i landdistrikter, men i hele Danmark.

Udrulningen af bredbånd foregår på markedsmæssige vilkår, men den politiske af-
tale indeholder en række initiativer, som skal understøtte, at målsætningen kan
nås. Regeringen vil i 2023 gøre status sammen med teleforligskredsen og drøfte
behovet for eventuelle nye initiativer frem mod 2025.

Siden 2016 har der på finansloven været afsat 100 mio. kr. om året til Bredbånds-
puljen. Det vil fremgå af regeringens kommende finanslovforslag for 2023, hvad re-
geringen lægger op til at afsætte til Bredbåndspuljen.

Med venlig hilsen

Lars Aagaard                                                                           Klim a-, Energi- og
                                                                                       For s yningsministeriet

                                                                                       Stormgade 2-6
                                                                                       1470 København K

                                                                                       T: +45 3392 2800
                                                                                       E:

                                                                                       w w w.kefm.dk
                                                                                                      Side 1/1
