                                                                                           Sundhedsudvalget 2022-23 (2. samling)

                                                                                           Slotsholmsgade 10-12  Offentligt
                                                                                           DK-1216 København K

                                                                                           T +45 7226 9000
                                                                                           F +45 7226 9001
                                                                                           M sum@sum.dk
                                                                                           W sum.dk

Folketingets Lovsekretariat                                                                Dato: 06-03-2023
                                                                                           Enhed: PSYK
                                                                                           Sagsbeh.: DEPLINB
                                                                                           Sagsnr.: 2302944
                                                                                           Dok. nr.: 2588530

Medlem af Folketinget Anne Valentina Berthelsen (SF) har den 24. februar 2023 stillet
følgende spørgsmål nr. S 297 til indenrigs- og sundhedsministeren, som hermed be-
svares.

Spørgsmål S 297:
”Mener ministeren, at der er behov for at give Region Midtjylland dispensation til at
ommærke yderligere af de særlige pladser, der står tomme, så de kan tages i brug,
når psykiatrien samtidig er presset og oplever overbelægning?
Begrundelse
Der henvises til artiklen »Mangel på sengepladser skal løses ved at bruge de tomme
senge: - Det har været frustrerende, for det giver ingen mening« bragt den 29. de-
cember 2022 på Viborg Stifts Folkeblads hjemmeside.”

Svar:
Det følger af aftale mellem den tidligere regering og Danske Regioner om en justeret
model for særlige pladser, at regionerne kan ommærke op til 25 pct. af de aftalte 150
særlige pladser. Dette med henblik på at indføre fleksibilitet i kapaciteten i de særlige
pladser ved at give regionerne mulighed for at anvende de særlige pladser i den al-
mindelige psykiatri.

I en presset psykiatri skal vi naturligvis være meget opmærksomme på, at vi udnytter
den eksisterende sengekapacitet på den bedst mulige måde til gavn for patienterne.
Det giver derfor ikke mening, heller ikke for mig, at dyre senge, der er øremærket til
særlige pladser i psykiatrien, står tomme, når der samtidig er hårdt brug for dem i
den almene psykiatri.

Jeg er derfor meget tilfreds med, at det med Danske Regioner er aftalt at imøde-
komme Region Midtjyllands anmodning om midlertidig ommærkning af yderligere
seks særlige pladser frem mod udgangen af 1. kvartal 2024. Ommærkningen kan
iværksættes umiddelbart.

På trods af, at der generelt synes at være enighed om, at sengene er et godt tilbud til
en bestemt gruppe af mennesker med psykiske lidelser, så er der også en generel ud-
fordring i flere regioner med ubenyttede særlige pladser, og det skal vi have gjort no-
get ved. Jeg er derfor parat til sammen med KL og Danske Regioner at vende fremti-
dige løsninger for de særlige pladser og integrationen med den øvrige psykiatri, her-
under behovet for at justere eller ændre den nuværende ordning.

                                          Med venlig hilsen

                                            Sophie Løhde
