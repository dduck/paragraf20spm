                                                                                        Sundhedsudvalget 2022-23 (2. samling)

                                                                                        Slotsholmsgade 10-12  Offentligt
                                                                                        DK-1216 København K

                                                                                        T +45 7226 9000
                                                                                        F +45 7226 9001
                                                                                        M sum@sum.dk
                                                                                        W sum.dk

Folketingets Lovsekretariat                                                             Dato: 03-05-2023
                                                                                        Enhed: BESS
                                                                                        Sagsbeh.: DEPEMJO
                                                                                        Sagsnr.: 2305774
                                                                                        Dok. nr.: 2667016

Medlem af Folketinget Per Larsen (KF) har den 24. april 2023 stillet følgende spørgs-
mål nr. S 537 til indenrigs- og sundhedsministeren, som hermed besvares.

Spørgsmål S 537:
”Bekymrer det ministeren, at tilslutningen til HPV1-vaccinen ifølge Statusrapport for
Børnevaccinationsprogrammet 2022 er faldet fra 2021 til 2022?”

Svar:
En del af målet for bekæmpelsen af livmoderhalskræft er at opfylde WHO’s målsæt-
ning for vaccinationsdækning på mindst 90 pct., inden pigerne er fyldt 15 år. Sund-
hedsstyrelsen har i tillæg til WHOs målsætninger også sat nationale mål for vaccinati-
onstilslutningen, som lyder, at 90% af både piger og drenge tager imod tilbuddet om
HPV-vaccination. Ifølge Statusrapport for Børnevaccinationsprogrammet 2022 er til-
slutningsprocenten for piger på 12 år 88 pct. og for drenge 86 pct. Vi er således tæt
på målsætningen og arbejder fortsat på at nå den. Sundhedsstyrelsen oplyser, at de
fortsat vil følge tilslutningen til HPV-vaccination tæt den kommende tid og sikre, at
forældre og børn har adgang til tilstrækkelig og fyldestgørende information, når de
skal træffe beslutning om, hvorvidt de ønsker at tage imod tilbuddet.

På baggrund af spørgsmål fra Folketingets Sundhedsudvalg er Sundhedsstyrelsen an-
modet om at komme med en status for, hvordan der arbejdes på at øge tilslutningen
til HPV-vaccinerne blandt børn og unge.

                                          Med venlig hilsen

                                            Sophie Løhde
