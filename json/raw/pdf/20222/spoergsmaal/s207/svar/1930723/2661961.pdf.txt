                                                                                       Skatteudvalget 2022-23 (2. samling)
                                                                                                                           Offentligt

                                                                                        14. februar 2023
                                                                                        J.nr. 2023 - 1482

Til Folketingets Lovsekretariat

Hermed sendes svar på spørgsmål nr. S 207 af 1. februar 2023, indleveret af Nick Zim-
mermann (Dansk Folkeparti).

Jeppe Bruus

             / Magnus Rønning-Andersson
Spørgsmål

Vil ministeren skærpe kontrollen med udførslen af kontante midler fra danske lufthavne,
særligt når der er tale om mennesker, som ikke har et arbejde, men som nyder offentligt
underhold?

Svar

Jeg har modtaget følgende fra Toldstyrelsen, som jeg kan henholde mig til:
”Toldstyrelsen er ansvarlig for kontrollen med ind- og udførsel af kontanter i de danske
lufthavne, der foretages efter EU’s pengeforordning og Toldlovens § 24.
Kontrol af udførsel af likvide midler fra danske lufthavne er et vigtigt led i indsatsen mod
hvidvaskning og illegale pengestrømme på tværs af landegrænser. Derfor er denne kon-
trol også blevet styrket de senere år, ligesom Toldstyrelsen samarbejder med både danske
og europæiske myndigheder om pengebevægelser over grænserne.
Kontrollerne består af daglige stikprøvekontroller, lokale lufthavnsaktioner med brug af
bl.a. bagagescannere og pengehunde samt af centralt koordinerede nationale og internati-
onale operationer.
Toldstyrelsen har ikke hjemmel til at kontrollere personer for andet, end hvad der relate-
rer sig til varer eller kontanter.
I forhold til personer som nyder offentligt underhold, oplyser Beskæftigelsesministeriet
følgende: ”Styrelsen for Arbejdsmarked og Rekruttering udfører et lufthavnstilsyn i dan-
ske lufthavne. Formålet er at føre tilsyn med, om personer under opholdet i udlandet
uberettiget kan have modtaget offentlige forsørgelsesydelser. Der udføres 52 kontrolakti-
oner om året.””

                                                                                                                                                                                   Side 2 af 2
