Beskæftigelsesudvalget 2022-23 (2. samling)
                                                Offentligt

Folketingets Lovsekretariat                                                               Beskæftigelsesministeriet
lov@ft.dk                                                                                 Holmens Kanal 20
                                                                                          1060 København K
Karsten Hønge (SF)
Karsten.Honge@ft.dk                                                                       T +45 72 20 50 00
                                                                                          E bm@bm.dk
Folketingsmedlem Karsten Hønge (SF) har den 19. juni stillet følgende spørgsmål           www.bm.dk
nr. S 707, som hermed besvares.
                                                                                          CVR 10172748
Spørgsmål nr. S 707:
” Hvad er ministerens betragtninger i forhold til, at manglende dokumentation for         J.nr. 2023 - 4892
iværksatte skånehensyn kan betyde, at en skattet fleksjobvisiteret medarbejder ikke       23. juni 2023
kan fastholdes i job på sin hidtidige arbejdsplads, trods et ønske om fastholdelse og
dermed til skade for både den fleksjobvisiterede medarbejder og virksomheden? ”

Svar:
Det ligger regeringen stærkt på sinde, at vi har en fleksjobordning, som medvirker
til, at borgere kan forblive på deres arbejdspladser, selv om man har en varig be-
grænsning i arbejdsevnen. For det giver rigtig god mening, at både borger og ar-
bejdsgiver kan få glæde af et forudgående kendskab.

Men der er også behov for, at arbejdsmarkedets parter tager ansvar for at gøre ar-
bejdsmarkedet mere rummeligt og tager de rette forholdsregler for at sikre et ar-
bejdsmiljø, der forebygger nedslidning uden brug af offentlige tilskudsordninger.

Derfor fastsatte forligskredsen bag reformen af førtidspension og fleksjob også et
krav om, at arbejdsgiveren skal have forsøgt at fastholde medarbejderen i mindst
12 måneder, som ansat under overenskomstens sociale kapitler eller på særlige vil-
kår, for at kunne ansætte vedkommende i fastholdelsesfleksjob.

Hvis der er tale om akut opstået skade eller sygdom, og hvor det er åbenbart for-
målsløst at gennemføre foranstaltninger med henblik på job efter overenskomstens
sociale kapitler eller på særlige vilkår, gælder kravet ikke.

Arbejdsgiveren er i forbindelse med et fastholdelsesfleksjob forpligtet til at sikre, at
der er en skriftlig aftale, der indeholder oplysninger om, hvilke funktioner medar-
bejderen har svært ved at udføre eller ikke kan udføre, og hvilke konkrete skåne-
hensyn, der er aftalt. Arbejdsgiveren skal også dokumentere, at der er gjort et reelt
forsøg på at etablere et vedvarende ustøttet job efter de sociale kapitler eller på sær-
lige vilkår.
Ud over skriftligheden er der ikke nogen formkrav til aftalen. Aftalen kan være en
selvstændig aftale, men den kan eksempelvis også fremgå af medarbejderens per-
sonalesag.
Det er således vigtigt, at arbejdsgiveren er opmærksom på reglerne, så medarbejde-
ren ikke mister muligheden for at blive ansat i et fastholdelsesfleksjob.
Kommunen er som myndighed omfattet af forvaltningsloven og har pligt til at yde
vejledning og bistand. Kommunen har derfor pligt til at vejlede arbejdsgiveren om
vigtigheden af at dokumentere de tiltag, der foretages forud for et eventuelt fasthol-
delsesfleksjob.
En mangelfuld vejledning fra kommunen kan i nogle tilfælde medføre, at kommu-
nen skal rette op på fejlen ved at stille borgeren, som om der var givet korrekt vej-
ledning, og borgeren og arbejdsgiveren havde handlet i overensstemmelse hermed.
Jobcentret kan også hjælpe arbejdsgiver med at tilvejebringe dokumentation for de
tiltag, som virksomheden har taget i det forudgående forløb. Evalueringen af refor-
men af førtidspension og fleksjob fra 2018 viste også, at nogle jobcentre gør dette
med henblik på at hjælpe arbejdsgiverne med at kunne fastholde borgerne på deres
oprindelige arbejdsplads.
Jeg synes derfor der er en rimelig fleksibilitet omkring tilvejebringelsen af doku-
mentation i forbindelse med etablering af fastholdelsesfleksjob. Jeg kan desuden
oplyse, at tilgangen til fastholdelsesfleksjob er steget betydeligt gennem de seneste
år, hvilket indikerer, at det generelt lykkes for virksomhederne, at ansætte deres
medarbejdere i fastholdelsesfleksjob.

Venlig hilsen
Ane Halsboe-Jørgensen
Beskæftigelsesminister

                                                                                                   2
