                                    Udenrigsudvalget 2022-23 (2. samling)
                                                                            Offentligt

Udenrigsministeriet

Folketingets Lovsekretariat         Asiatisk Plads 2
                                    DK-1448 København K
Bilag  Sag/ID Nr.            Enhed  Telefon +45 33 92 00 00
                                    Telefax +45 32 54 05 33
       2022 - 23989          MLS    E-mail: um@um.dk
                                    http://www.um.dk

                                    Dato

                                    5. april 2023

       Svar på § 20-spørgsmål nr. S 434 stillet den 24. marts 2023 af
       Lars Boje Mathiesen (UFG) til udenrigsministeren.

       Spørgsmål
       Hvordan synes ministeren, at regeringsgrundlagets formulering om, at
       man vil »fremme åbenhed og transparens, som er vigtige forudsætninger
       for befolkningens tillid til de politiske processer og den offentlige
       forvaltning« harmonerer med, at Udenrigsministeriet nægter at fremlægge,
       hvordan man kommer frem til en vurdering i sagen om fhv. minister
       Rasmus Prehns middagsgæst, som er i strid med både Rigsrevisionen, flere
       eksperter og retspraksis?

       Svar
       Den omtalte sag fandt sted, før jeg tiltrådte som udenrigsminister.
       Udenrigsministeriet anvender de fastsatte regler i Vejledning om ministres
       udgifter (vejledning nr. 10384 af 07/12/2022 på Retsinformation.dk), hvor
       det fremgår ”At der på bilag vedrørende bespisning til møder er anført dato og enten
       deltagere eller antal deltagere og deltagerkreds (f.eks. "folketingsmedlemmer",
       "ministre", "ambassadører", "direktører") på bestillingen”. Jeg forstår, at
       Rigsrevisionen er enig i, at det er nævnte vejledning, som danner
       regelgrundlaget på området. Udenrigsministeriet er efterfølgende blevet
       bekræftet i, at Rigsrevisionen ikke stiller krav om yderligere detaljer på
       deltagere end titel. Jeg forstår endvidere, at Rigsrevisionen har sendt en
       præcisering til Frihedsbrevet.

                                       Med venlig hilsen

                                    Lars Løkke Rasmussen
