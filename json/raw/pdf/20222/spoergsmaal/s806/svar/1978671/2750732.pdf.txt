Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                     Ministeren
Christiansborg
                                                                                Frederiksholms Kanal 21
Medlem af Folketinget Victoria Velasquez (EL) har den 7. september              1220 København K
2023 stillet spørgsmål nr. S 806, som hermed besvares.                          Tlf. nr.: 33 92 50 00
                                                                                E-mail: uvm@uvm.dk
Spørgsmål nr. S 806:                                                            www.uvm.dk
Hvad er ministerens holdning til det arbejdsmiljø, der bliver beskrevet i       CVR-nr.: 20453044
artiklerne »Stor rift om pressede specialskoler har en dyster bagside: Slag,
spark og spyt« og »Særskole har haft 939 arbejdsskader på et år« bragt i        15. september 2023
Berlingske den 4. september 2023?                                               Sagsnr.: 23/10888

Svar:
Det skal være sikkert at gå på arbejde i Danmark. Dette gælder også for
det pædagogiske personale på specialskoler. Når børn er udadreagerende,
er det ofte fordi, at de forsøger at fortælle os, at de ikke har det godt. Det
er vigtigt, at alle børn mødes i deres støttebehov så de kan trives og udvikle
sig fagligt og socialt.

Det er et kommunalt ansvar at sikre, at der er de nødvendige rammer,
ressourcer og specialpædagogiske kompetencer i specialskoler og special-
klasser til at imødekomme elevgruppens udfordringer og særlige behov.

Hvis en elevs udadreagerende adfærd kan skyldes specialpædagogiske be-
hov, sociale forhold eller alvorlig psykisk mistrivsel skal skolelederen i
samarbejde med forældrene inddrage pædagogisk-psykologisk rådgivning.
Det skal ske med henblik på at vurdere, om den specialpædagogiske bi-
stand opfylder elevens behov for støtte, eller der er behov for at inddrage
de sociale myndigheder.

Skolens leder har pligt til at inddrage de sociale myndigheder, hvis elevens
udadreagerende adfærd kan skyldes sociale forhold. Hvis eleven har behov
for socialpædagogisk støtte eller behandling efter serviceloven, kan eleven
have behov for at blive henvist til en social foranstaltning.

De kommunale forpligtelser over for elever med vidtgående specialpæda-
gogiske behov kan ikke afvente en udvikling af almenundervisningen før
der sikres de fornødne rammer for de pågældende specialskoler, som det
nævnes i artiklen.

Fra centralt hold skal vi også understøtte, at det er sikkert og sundt at gå
på arbejde. Derfor er jeg glad for, at regeringen sammen med alle Folke-
tingets partier i marts 2023 har indgået en ny arbejdsmiljøaftale.

Til brug for besvarelsen har jeg bedt om bidrag fra Beskæftigelsesministe-
riet og har modtaget følgende udtalelse fra beskæftigelsesministeren:

”Det skal være sikkert og sundt at gå på arbejde. Ingen ansatte skal risikere
at blive syge eller komme til skade, fordi de passer deres arbejde. Arbejds-
giveren har ansvaret for at planlægge og tilrettelægge arbejdet, så det er
fuldt forsvarligt. Det er vigtigt, at arbejdspladserne systematisk forebygger
og håndterer problemer i det psykiske arbejdsmiljø.

Derfor er jeg også glad for, at regeringen sammen med alle Folketingets
partier i marts i år har indgået en arbejdsmiljøaftale. Med den styrker vi
også indsatsen med at sikre et godt psykisk arbejdsmiljø.

Herudover er der fastsat mål for og afsat midler til branchearbejdsmiljøråd
til at færre udsættes for væsentlige psykiske belastninger, herunder vold og
trusler om vold i undervisningsbranchen, i forbindelse med en trepartsaf-
tale i 2020 om prioriterede nationale mål for arbejdsmiljøindsatsen.

Til brug for besvarelsen har jeg indhentet bidrag fra Arbejdstilsynet:
”Arbejdstilsynet kan oplyse, at der i implementeringen af arbejdsmiljøaf-
talen blandt andet er fokus på indsatser, der kan forebygge vold og trusler,
som er et stort problem i nogle brancher. Arbejdstilsynet igangsætter såle-
des en flerstrenget indsats målrettet forebyggelse af arbejdsrelateret stress,
og der bliver oprettet en hotline i Arbejdstilsynet, hvor ledere, fx på spe-
cialskoler, kan få hjælp og vejledning til, hvordan det psykiske arbejdsmiljø
kan styrkes for de ansatte.”

                                Med venlig hilsen

                                 Mattias Tesfaye

                                                                                                                    2
