Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Reza Javid (EL) har d. 20. april 2023 stillet følgende
2023 - 3646  spørgsmål nr. S 519 til social- og boligministeren, som hermed besvares.

Doknr.       Spørgsmål nr. S 519:
698927       ”Hvordan mener ministeren, at man uden en national definition, i form af en of-
             ficiel fattigdomsgrænse, kan se hvorvidt Danmark lever op til FN’s første ver-
Dato         densmål om at halvere fattigdommen inden 2030?
27-04-2023   (Spm. nr. S 519).

             Begrundelse
             Danmark har forpligtet sig til at afskaffe fattigdommen ved at underskrive FN’s
             verdensmål i 2015. Det første verdensmål er afskaffelse af alle former for fattig-
             dom. Forpligtelsen går konkret ud på, at andelen af mennesker, som lever i fat-
             tigdom, skal halveres inden 2030 i henhold til nationale definitioner. Danmark
             har siden 2015 ikke haft en national standard for fattigdom. I 2015 afskaffede
             daværende Venstreregering nemlig Danmarks nationale definition af fattigdom-
             men i form af den officielle fattigdomsgrænse. Ministeren oplyste den 19. april
             2023 i Folketinget, som svar på undertegnedes spørgsmål, at regeringen ingen
             planer har om at genindføre en fattigdomsgrænse. Hvordan kan man se, om
             noget er blevet halveret eller ej uden en målestok.”

             Svar:
             Det bemærkes indledningsvist, at en vurdering af opfyldelsen af de enkelte ver-
             densmål og delmål vil skulle ses i en dansk kontekst, og at der ikke findes en
             entydig definition af, hvordan indfrielsen af verdensmålene skal opgøres. Det
             vil ofte kunne bero på kvalitative vurderinger eller kvantitativt data på området.

             Regeringen har endnu ikke taget stilling til tilgangen til opfølgning på det kon-
             krete verdensmål, og der er heller ikke formuleret en officiel fattigdomsgrænse.

             Det bemærkes, at forskellige aktører har valgt metoder til at monitorere udvik-
             lingen i verdensmålene, herunder verdensmål nr. 1.2. Som jeg nævnte i salen
             onsdag d. 19. april, har fx Danmarks Statistik udarbejdet tre fattigdomsindikato-
             rer: lavindkomstgruppen, relativ fattigdom og økonomisk sårbarhed. Det er dog
             værd at nævne, at Danmarks Statistik i forbindelse med opgørelserne bemær-
             ker, at ingen af de tre indikatorer kan tolkes som et nøjagtigt mål for fattigdom.
             Eksempelvis har en del af lavindkomstgruppen opsparet formue, som de kan
             leve af, ligesom antallet af personer omfattet af indikatorerne er baseret på en
             række valg.

                                                                                                                                               1
Med venlig hilsen
Pernille Rosenkrantz-Theil
Social- og boligminister

                                                                                                                                  2
