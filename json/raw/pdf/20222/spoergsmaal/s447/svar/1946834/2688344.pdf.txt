                                                                                            Sundhedsudvalget 2022-23 (2. samling)

                                                                                            Slotsholmsgade 10-12  Offentligt
                                                                                            DK-1216 København K

                                                                                            T +45 7226 9000
                                                                                            F +45 7226 9001
                                                                                            M sum@sum.dk
                                                                                            W sum.dk

Folketingets Lovsekretariat                                                                 Dato: 11-04-2023
                                                                                            Enhed: MEDINT
                                                                                            Sagsbeh.: DEPVLN
                                                                                            Sagsnr.: 2304589
                                                                                            Dok. nr.: 2644079

Medlem af Folketinget Peder Hvelplund (EL) har den 29. marts 2023 stillet følgende
spørgsmål nr. S 447 til indenrigs- og sundhedsministeren, som hermed besvares.

Spørgsmål S 447:
”Mener ministeren, at Adipositasforeningen er en uafhængig patientforening, set i
lyset af at en meget stor del af Adipositasforeningens finansiering kommer fra Novo
Nordisk?”

Svar:
Patientforeninger spiller en central rolle på sundhedsområdet. De hjælper med at
løfte patienternes interesser og kan være med til at pege på nye løsninger til gavn for
alle. Det er samtidig afgørende, at patienter og pårørende har tillid til, at det er deres
interesser, der bliver løftet af foreningerne.

Der gælder derfor allerede i dag regler, der skal sikre gennemsigtighed i patientfor-
eningernes økonomi. Blandt andet skal foreningerne offentliggøre på deres hjemme-
side, hvilke økonomiske fordele de har modtaget fra lægemiddelvirksomheder.

Jeg mener ikke, at det er den rette vej at gå, hvis vi fra lovgivers side begynder at dik-
tere, hvordan patientforeninger finansieres. Mange patientforeninger har medlem-
mer, som har begrænsede muligheder for at støtte deres forening økonomisk. Jeg er
bekymret for, at det vil øge uligheden i sundhedsvæsenet, hvis vi begrænser patient-
foreningernes mulighed for at finde finansiering hos andre end deres medlemmer. Vi
må ikke risikere, at det kun er patienter, som har råd, der bliver hørt.

                                          Med venlig hilsen

                                            Sophie Løhde
