                             Kulturudvalget 2022-23 (2. samling)
                                                                Offentligt

                                                                                                                         Kulturministeren

Folketingets Lovsekretariat                                                                                              Kulturministeriet
Christiansborg                                                                                                           Nybrogade 2
1240 København K                                                                                                         1203 København K

                                                                                                                         Tlf  : 33 92 33 70

                                                                                                                         E-mail : kum@kum.dk

                                                                                                                         Web : www.kum.dk

                                                                                                           6. juni 2023

Folketingsmedlem Preben Bang Henriksen (V) har stillet mig følgende spørgsmål nr.
675, som jeg hermed besvarer.

Spørgsmål:

Kan ministeren konkretisere, hvornår og hvordan der vil ske en ændring af fordelingen
af den statslige kulturstøtte, således at eksempelvis Skagens Museum ikke længere
skal tilgodeses med kun 5 pct. af den støtte, der tilgår Arken?

Svar:

Det er min og regeringens klare ambition, at kulturen i hele landet skal styrkes. På mu-
seumsområdet indebærer det, at der skal ryddes op i et system, der er sandet til, og der
skal skabes en mere retfærdig og gennemsigtig fordeling af museumsmidlerne.

Jeg har derfor nedsat en arbejdsgruppe, som skal komme med anbefalinger til en re-
form af de statsanerkendte museers opgaver og tilskud. Arbejdsgruppen skal blandt an-
det se på de statsanerkendte museers fremtidige opgaver og komme med anbefalin-
gerne til mulige modeller for en reform af tilskudsstrukturen for statsanerkendte mu-
seer.

Jeg ser meget frem til at læse arbejdsgruppens anbefalinger til efteråret 2023.

Med venlig hilsen

Jakob Engel-Schmidt

                                                                                                                         Dok. nr. 107973
