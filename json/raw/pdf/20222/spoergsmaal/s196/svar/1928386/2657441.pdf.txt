Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Charlotte Broman Mølbæk (SF) har d. 27. januar 2023
2023 - 1065  stillet følgende spørgsmål nr. S 196 til social- og boligministeren, som hermed
             besvares.
Doknr.
664122       Spørgsmål nr. S 196:
             ”Vil ministeren videreføre de tiltag, som den tidligere socialdemokratiske
Dato         regering planlagde på retssikkerhedsområdet, bl.a. via forslaget om en
06-02-2023   udvidelse af ordningen med varsling ved afgørelser om frakendelse eller
             nedsættelse af hjælp efter lov om social service?”

             Svar:
             Der er desværre fortsat for mange borgere og pårørende, der oplever, at de
             ikke får den hjælp, de har behov for og ret til efter loven. På den lange bane ser
             jeg et behov for at gøre op med nogle af de grundlæggende og strukturelle
             problemer, der gør, at alt for mange mennesker oplever et velfærdssamfund,
             der lægger snubletråde ud for dem, og ikke giver dem den hjælp, de har brug
             for.

             Men samtidig skal vi naturligvis også på den korte bane løse de helt konkrete
             udfordringer, som vi står med, ikke mindst i forhold til retssikkerhed. Derfor
             fortsætter vi også arbejdet med at udmønte de retssikkerhedsinitiativer, som
             der blev afsat i alt 117 mio. kr. til i SSA-aftalen for 2022-2025.

             For så vidt angår lovforslaget om udvidelse af ordningen med varsling ved
             kommunernes afgørelser om frakendelse eller nedsættelse af hjælp ser det
             pba. af DUT-forhandlinger før valgudskrivelsen ud til, at ændringen ikke vil
             kunne gennemføres inden for den afsatte økonomi. Ministeriet vil fortsætte
             forhandlingerne med KL mhp. en afklaring af de økonomiske konsekvenser
             forbundet med forslaget. En evt. fremsættelse vil afhænge heraf.

             Med venlig hilsen
             Pernille Rosenkrantz-Theil
             Social- og boligminister

                             1
