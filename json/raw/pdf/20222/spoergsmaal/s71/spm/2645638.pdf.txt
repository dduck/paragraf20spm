                                         Beskæftigelsesudvalget 2022-23 (2. samling)
                                                                                         Offentligt

Spørgsmål nr. S 71
§ 20-spørgsmål til skriftlig besvarelse

Til:         Beskæftigelsesministeren
Dato:        11. januar 2023
Stillet af:  Nick Zimmermann (DF)

Er ministeren enig med ministerens partifælle, den tidligere
beskæftigelsesminister Peter Hummelgaard, der på et skriftligt § 20-
spørgsmål, spørgsmål nr. S 1310, folketingsåret 2020-21, svarede: »Jeg vil
gerne minde om, at det er et centralt element i den danske aftalemodel, at
Folketinget og den til enhver tid siddende regering overlader den løbende
regulering af løn- og ansættelsesvilkår til arbejdsmarkedets parter. Det
gælder f.eks. også spørgsmål om frihed med og uden løn på helligdage. Der
er således ikke lovregulering om helligdage og fridage. Derfor hører
spørgsmålet om valgfrie helligdage til i den danske aftalemodel. Det mener
jeg ikke, vi skal bryde med, og vi som regering og Folketing bør fastholde, at
emner som dette forhandles af og mellem arbejdsmarkedets parter«, og
mener ministeren dermed, at en mulig afskaffelse af en helligdag, f.eks. store
bededag, ikke bør være et anliggende for Folketinget, men et anliggende
mellem arbejdsmarkeds parter?
(Spm. nr. S 71).

Svaret bedes sendt elektronisk til spørgeren på nick.zimmermann@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
