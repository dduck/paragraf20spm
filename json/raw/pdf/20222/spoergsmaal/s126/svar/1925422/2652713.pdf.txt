                                                                                                 Miljø- og Fødevareudvalget 2022-23 (2. samling)
                                                                                                                                                      Offentligt

Folketingets Lovsekretariat                                                                      J.nr. 2021-945
Christiansborg                                                                                   Den 26. januar 2023
1240 København K

Miljøministerens besvarelse af spørgsmål nr. S 126 stillet den 19. januar 2023 af Carl Valentin
(SF).

Spørgsmål nr. S 126
”Vil regeringen på vegne af Danmark arbejde for, at amerikanske mink kommer på listen over
invasive ikkehjemmehørende arter, da denne art ifølge Kommissionen har betydelig skadelig
indvirkning på biodiversiteten”

Svar
EU-forordningen om forebyggelse og håndtering af introduktion og spredning af invasive
ikkehjemmehørende arter indeholder en liste med invasive ikkehjemmehørende arter, som er
særligt problematiske på EU-niveau. Disse arter må ikke holdes, avles, udsættes i naturen, med
videre, og EU-medlemsstaterne skal bl.a. begrænse arternes spredning. Listen opdateres som
udgangspunkt hvert andet år, næste opdatering forventes at ske tidligst i 2024.

Hvis der skulle komme et forslag om at føje amerikansk mink til listen, vil regeringen tage stilling
til, hvordan den skal forholde sig til dette.

Som bekendt udløb det midlertidige forbud mod minkavl med udgangen af 2022. Dette vil indgå i
regeringens overvejelser om holdning til en kommende opdatering af listen.

Magnus Heunicke              /  Katrine Nissen

Miljøministeriet • Frederiksholms Kanal 26 • 1220 København K
Tlf. 38 14 21 42 • Fax 33 14 50 42 • CVR 12854358 • EAN 5798000862005 • mim@mim.dk • www.mim.dk
