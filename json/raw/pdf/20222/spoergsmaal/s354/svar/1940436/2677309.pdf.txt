                             Kulturudvalget 2022-23 (2. samling)
                                                                 Offentligt

                                                                                                                       Kulturministeren

Folketingets Lovsekretariat                                                                                            Kulturministeriet
Christiansborg                                                                                                         Nybrogade 2
1240 København K                                                                                                       1203 København K

                                                                                                                       Tlf  : 33 92 33 70

                                                                                                                       E-mail : kum@kum.dk

                                                                                                                       Web : www.kum.dk

                                                                                                       17. marts 2023

Folketingsmedlem Charlotte Mølbæk (SF) har 10. marts 2023 stillet mig følgende
spørgsmål nr. 354, som jeg hermed besvarer.

Spørgsmål:

Vil ministeren arbejde for at sikre, at Sangens Hus får plads på den kommende finans-
lov og får forlænget sin bevilling fra udlodningsmidlerne, indtil en musikhandlingsplan
er på plads?

Svar:

Det er min ambition som kulturminister, at vores fælles sangskat i højere grad skal ud-
bredes i samfundet, fordi den binder os sammen og skaber et rummeligt nationalt fæl-
lesskab, som jeg selv har haft stor glæde af.

Sangens Hus gør som én af flere aktører et vigtigt arbejde ved at fremme sangen. Jeg er
opmærksom på, at Sangens Hus’ driftstilskud på finansloven udløb med udgangen af
2022. På grund af valget og regeringsdannelsen er der som bekendt endnu ikke vedta-
get en finanslov for 2023. Regeringen fremsætter sit finanslovsforslag snarest. Indtil
den er præsenteret kan jeg ikke oplyse om regeringens konkrete prioriteringer. For så
vidt angår udlodningsmidlerne, vil disse efter vanlig praksis blive udmøntet ifm. over-
sendelse af det kulturelle aktstykke til Finansudvalget, som forventeligt sker i slutnin-
gen af andet kvartal 2023. Derudover arbejder jeg på højtryk med at få udarbejdet en
musikhandlingsplan, som jeg også vil drøfte med ordførerne.

Med venlig hilsen

Jakob Engel-Schmidt

                                                                                                                       Dok. nr. 92450
