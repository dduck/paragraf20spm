Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Helene Liliendahl Brydensholt (ALT) har den 16.         1220 København K
januar 2023 stillet spørgsmål nr. S 111, som hermed besvares.                 Tlf. nr.: 33 92 50 00
                                                                              E-mail: uvm@uvm.dk
Spørgsmål nr. S 111:                                                          www.uvm.dk
Hvordan forholder ministeren sig til, at pædagogandelen falder i børne-       CVR-nr.: 20453044
haver og vuggestuer, og vil ministeren gøre noget for at bremse denne
udvikling og få pædagogandelen til at stige igen?                             23. januar 2023
                                                                              Sagsnr.: 23/01070
Begrundelse
De seneste år har pædagogandelen i daginstitutionerne på landsplan væ-
ret faldende, og i dag er kun 51 pct. af personalet pædagoger, som det
fremgår af tal fra oktober 2022 fra Kommunernes og Regionernes Løn-
datakontor. FOLA, Forældrenes Landsorganisation, har via deres foræl-
drerådgivning hørt om flere vuggestuer og børnehaver uden pædagoger
på alle stuer. Dertil bliver der også berettet om større udskiftning af per-
sonale, hvilket giver utryghed blandt børn og forældre. Forældrene kan
mærke på deres børn, at hverdagen bliver mere ustabil, når der mangler
faste pædagoger på stuen, hvilket kan fremme mistrivsel blandt børnene.
I aftalen om minimumsnormeringer står anført, at pædagogandelen ikke
må falde. Denne situation bekymrer også BUPL, som det er beskrevet i
artiklen »Nye tal bekymrer: Pædagogandel falder i hele landet« udgivet
den 4. juni 2021 på BUPL’s hjemmeside.

Svar:
Det er afgørende for regeringen, at der er tilstrækkeligt med pædagogisk
personale i vores daginstitutioner, og at der er dygtige og motiverede
medarbejdere, som kan skabe dagtilbud af høj kvalitet. Det kommende
lovkrav om minimumsnormeringer i daginstitutioner, der træder i kraft
den 1. januar 2024, vil sikre, at der kommer mere pædagogisk personale i
alle daginstitutioner.

På dagtilbudsområdet er der ikke et lovkrav om uddannelse eller en be-
stemt uddannelsessammensætning i daginstitutionerne. I regi af aftalen
om minimumsnormeringer, som blev indgået i december 2020, blev det
aftalt, at det var forventningen, at midlerne til minimumsnormeringer
samlet set blev anvendt på en måde, så den daværende uddannelsessam-
mensætning blandt personalet, da aftalen blev indgået, som minimum
fastholdes. Men dagtilbudsområdet står over for rekrutteringsudfordrin-
ger, og i mange kommuner er det svært at besætte de pædagogstillinger,
der bliver slået op.
Regeringen ser med stor alvor på de fastholdelses- og rekrutteringsudfor-
dringer, som den offentlige sektor står over for. Det er udfordringer,
som vi i regeringen er meget optaget af at finde løsninger på. Som det
fremgår af regeringsgrundlaget, lægger regeringen derfor op til at drøfte
initiativer, som kan løse fastholdelses- og rekrutteringsudfordringerne i
den offentlige sektor.

                                Med venlig hilsen
                                 Mattias Tesfaye

                                                                                                                    2
