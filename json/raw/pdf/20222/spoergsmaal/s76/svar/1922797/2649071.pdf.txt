Folketingets Lovsekretariat  Finansudvalget 2022-23 (2. samling)
Christiansborg                                                    Offentligt

                                          19. januar 2023

Svar på spørgsmål nr. S 76 af 12. januar 2023 stillet af Rasmus
Jarlov (KF)

Spørgsmål

Er ministeren enig med økonomisk overvismand Carl Johan Dalgård om, at der
ikke bliver »fremlagt troværdig evidens for, at det at fjerne en helligdag påvirker
folks adfærd«, og dermed, at det »er helt principielt, fordi man plejer at skulle
godtgøre, når man indlægger en adfærdsvirkning. Efter min mening vil det være et
nybrud og en forandring i praksis, hvis man på det her grundlag siger, at noget har
en langvarig strukturel effekt«?

Begrundelse

Der henvises til artiklen »Topøkonomer ikke overbevist af regeringens nye bereg-
ninger: Intet empirisk belæg« af 11. januar 2023.

Svar

Regeringen har som bekendt tilkendegivet, at vi ønsker at afskaffe en helligdag.
Regeringens forslag skal ses på en meget alvorlig baggrund. Krigen i Ukraine gør
det nødvendigt at bruge flere penge på sikkerhed.
Finansministeriet har i den forbindelse foretaget en vurdering af forslagets virk-
ninger. Og der har i den forbindelse naturligvis været stor interesse om regerin-
gens forslag og Finansministeriets vurdering.
Finansministeriet har i svar til Folketinget fastholdt vurderingen og understreget,
at det er helt i overensstemmelse med ministeriets regneprincipper. Og at vurde-
ringen også har fremgået tidligere – både i sidste valgperiode under S-regeringen
og i forrige valgperiode under VLAK-regeringen. Finansministeriet har desuden
valgt at offentliggøre et faktaark, der forklarer principperne bag vurdering af for-
slaget.

Med venlig hilsen

                                                    Finansministeriet · Christiansborg Slotsplads 1 · 1218 København K
                Side 2 af 2

Nicolai Wammen
Finansminister
