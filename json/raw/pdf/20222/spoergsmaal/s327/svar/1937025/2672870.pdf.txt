Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                           Ministeren
Christiansborg
                                                                                      Frederiksholms Kanal 21
Medlem af Folketinget Helene Liliendahl Brydensholt (ALT) har den 2.                  1220 København K
marts 2023 stillet spørgsmål nr. S 327, som hermed besvares.                          Tlf. nr.: 33 92 50 00
                                                                                      E-mail: uvm@uvm.dk
Spørgsmål nr. S 327:                                                                  www.uvm.dk
Vil ministeren arbejde for, at loven om minimumsnormeringer kommer                    CVR-nr.: 20453044
til at gælde på institutionsniveau, og at alle kommuner anvender praksis-
beregneren, så vi får et langt mere retvisende indblik i, hvordan de reelle           9. marts 2023
normeringer ser ud i børnehøjde ude på stuerne, hvor børnene er?                      Sagsnr.: 23/04518

Begrundelse
I Folketingets spørgetid den 8. februar 2023 svarede ministeren, at han
har en bekymring i forhold til at opgøre minimumsnormeringer på insti-
tutionsniveau med reference til kommunernes mulighed for at sikre mid-
ler til de udsatte børn. Men her har kommunen frihed, for det kaldes for
sociale normeringer. Minimumsnormeringer er det, som vi kan kalde ba-
sisnormeringen, altså det fundament der skal være for alle børn, og så
kommer de sociale normeringer ovenpå.

Svar:
Det fremgår af Aftale om minimumsnormeringer af 5. december 2020
(ml. den tidligere S-regering, RV, SF, EL og ALT), at ”aftalepartierne opfor-
drer til, at kommunerne arbejder hen imod, at forældre får et lokalt indblik i den
"praktiske oplevede normering" i de enkelte daginstitutioner. Der vil for at under-
støtte dette blive udviklet et konkret redskab til kommunerne, der med udgangspunkt
i kommunale opgørelser af bl.a. det pædagogiske personales tid med børnene, ledernes
rolle i hverdagen, sygefravær og øvrige særlige lokale hensyn kan anvendes til at
komme nærmere en opgørelse af en "praktisk oplevet normering" i de enkelte daginsti-
tutioner i kommunen.”

Det Nationale Forsknings og Analysecenter for Velfærd (VIVE) og Dan-
marks Evalueringsinstitut (EVA) har på opdrag fra Børne- og Under-
visningsministeriet udviklet en faglig metode med tilhørende beregnings-
model (prototype) for opgørelsen af praksisnormering i daginstitutio-
nerne. Den endelige rapport blev offentliggjort d. 31. januar 2023.
Regeringen vil tage stilling til videreførelsen af de enkelte elementer i Af-
talen om minimumsnormeringer, herunder om der på baggrund af EVA
og VIVE’s rapport med faglig metode og tilhørende beregningsmodel
(prototype) skal udvikles et egentligt redskab til opgørelse af praksisnor-
mering i daginstitutioner, som kommunerne kan vælge at bruge.
For så vidt angår svar på spørgsmålet om minimumsnormeringer på in-
stitutionsniveau henvises til mit svar på S 326.

                                Med venlig hilsen
                                 Mattias Tesfaye

                                                                                                                    2
