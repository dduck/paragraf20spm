                                                  Børne- og Undervisningsudvalget 2022-23 (2. samling)
                                                                                                               Offentligt

Spørgsmål nr. S 327
§ 20-spørgsmål til skriftlig besvarelse

Til:         Børne- og undervisningsministeren
Dato:        2. marts 2023
Stillet af:  Helene Liliendahl Brydensholt (ALT)

Vil ministeren arbejde for, at loven om minimumsnormeringer kommer til at
gælde på institutionsniveau, og at alle kommuner anvender
praksisberegneren, så vi får et langt mere retvisende indblik i, hvordan de
reelle normeringer ser ud i børnehøjde ude på stuerne, hvor børnene er?
(Spm. nr. S 327).

Begrundelse
I Folketingets spørgetid den 8. februar 2023 svarede ministeren, at han har
en bekymring i forhold til at opgøre minimumsnormeringer på
institutionsniveau med reference til kommunernes mulighed for at sikre midler
til de udsatte børn. Men her har kommunen frihed, for det kaldes for sociale
normeringer. Minimumsnormeringer er det, som vi kan kalde
basisnormeringen, altså det fundament der skal være for alle børn, og så
kommer de sociale normeringer ovenpå.

Svaret bedes sendt elektronisk til spørgeren på helene.brydensholt@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                               Side 1 | 1
