                                                                                           Sundhedsudvalget 2022-23 (2. samling)

                                                                                           Slotsholmsgade 10-12  Offentligt
                                                                                           DK-1216 København K

                                                                                           T +45 7226 9000
                                                                                           F +45 7226 9001
                                                                                           M sum@sum.dk
                                                                                           W sum.dk

Folketingets Lovsekretariat                                                                Dato: 15-03-2023
                                                                                           Enhed: SUNDJUR
                                                                                           Sagsbeh.: DEPFRE
                                                                                           Sagsnr.: 2303354
                                                                                           Dok. nr.: 2601960

Medlem af Folketinget Peder Hvelplund (EL) har den 7. marts 2023 stillet følgende
spørgsmål nr. S 335 til indenrigs- og sundhedsministeren, som hermed besvares.

Spørgsmål S 335:
”Finder ministeren det rimeligt, at okularister/glas-protesemagere ikke er underlagt
autorisationsloven og dermed godkendelse som autoriserede sundhedsbehandlere,
hvilket betyder, at de ikke er under tilsyn fra Styrelsen for Patientsikkerhed, og hvilke
initiativer vil ministeren tage for at sikre bedre beskyttelse for patienter, der er af-
hængig af ofte kontinuerlig hjælp fra øjenprotesemagere?

Begrundelse
Der henvises til artiklen »Da hendes protesemager ville tage undertøjsbilleder af
hende, var der ingen at klage til« af 14. november 2022 fra TV2, hvori det beskrives,
at en ung kvinde ikke havde mulighed for at klage til sundhedsmyndighederne over
en protesemagers grænseoverskridende opførsel.”

Svar:
Jeg har ikke mulighed for at forholde mig til den konkrete sag, som er baggrund for
spørgsmålet.

Men det er grundlæggende min holdning, at autorisationsordninger alene bør indfø-
res på baggrund af et sundhedsfagligt behov på områder, hvor der udføres risikofyldt
sundhedsfaglig virksomhed, hvor der er udfordringer med patientsikkerheden, og
hvor en autorisationsordning vil kunne højne patientsikkerheden.

Blufærdighedskrænkelser – uanset autorisationsordning – er strafbart efter straffelo-
ven og kan anmeldes til politiet.

                                          Med venlig hilsen

                                            Sophie Løhde
