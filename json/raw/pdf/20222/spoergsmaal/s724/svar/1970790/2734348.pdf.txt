Folketingets Lovsekretariat              Ældreudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Morten Messerschmidt (DF) har d. 4. juli 2023 stillet
2023 - 5752  følgende spørgsmål nr. S 724 til ældreministeren, som hermed besvares.

Doknr.       Spørgsmål nr. S 724:
729824       ”Hvad vil ministeren gøre for at sikre, at der etableres bedre kommunikation og
             samarbejde mellem hjemmeplejen, plejecentrene og hospitalerne, således at
Dato         der ikke opstår situationer, hvor ældre og syge borgere ikke får den
10-07-2023   nødvendige pleje og ender med at blive indlagt gentagne gange som følge af
             manglende opfølgning og behandling?”

             Svar:
             Jeg mener, at vi står med et velfærdssamfund, som er ved at sande til i regler
             og bureaukrati. Ønsket om at kunne kontrollere har medført mindre tid til pleje
             og omsorg i vores ældrepleje. Vi skal bevæge os fra at tænke i siloer, skemaer
             og kontrol og hen imod ansvar og tillid til medarbejdernes faglighed.

             Derfor er vi i regeringen i gang med at udarbejde et forslag til en ny ældrelov
             med langt mere lokal frihed, ansvar og engagement, hvor den ældre borger
             sættes før systemet, og medarbejderne mødes med tillid og respekt for
             fagligheden. Det helt overordnede formål med en ny ældrelov er at skabe
             bedre rammer for en alderdom med livsglæde og tid til nærvær og omsorg.

             Arbejdet med en ny ældrelov skal bl.a. ses i sammenhæng med arbejdet med
             den fremtidige organisering af sundhedsvæsenet, der pågår i regi af
             Sundhedsstrukturkommissionen. Som ældreminister er jeg optaget af, at ældre
             får en sammenhængende pleje og behandling af høj kvalitet, der sætter den
             enkeltes behov i centrum.

             Jeg har i min tid i den kommunale verden erfaret, hvordan forskellige
             lovgivninger berører den kommunale praksis. Derfor er det mig meget
             magtpålæggende, at vi fra regeringens side understøtter et bedre samspil
             mellem sektorer.

             Med venlig hilsen
             Mette Kierkgaard
             Ældreminister

                                                                                                                                               1
