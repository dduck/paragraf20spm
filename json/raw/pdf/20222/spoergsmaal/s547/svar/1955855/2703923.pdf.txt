                                                                                         Indenrigsudvalget 2022-23 (2. samling)

                                                                                         Slotsholmsgade 10-12  Offentligt
                                                                                         DK-1216 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

Folketingets Lovsekretariat                                                              Dato: 09-05-2023
                                                                                         Enhed: Finansiering
                                                                                         Sagsbeh: enir
                                                                                         Sagsnr.:2023 - 1313
                                                                                         Dok. nr.: 599078

Medlem af Folketinget Karina Lorentzen Dehnhardt (SF) har den 27 april 2023 stillet
følgende spørgsmål nr. S 547 til indenrigs- og sundhedsministeren, som hermed be-
svares.

Spørgsmål S 547:
”Hvad er ministerens holdning til at indføre det fulde landevejsprincip?”

Svar:
Det lægges til grund, at der med spørgsmålet henvises til de kommunale færgeruter,
som i medfør af udligningslovens § 21 a og § 21 b modtager tilskud til nedsættelse af
færgetakster for gods- og passagertransport.

Passagertilskuddet er her fastsat med udgangspunkt i et landevejsprincip, dvs. hvor
prisen for at sejle med færge sidestilles med prisen for at køre samme afstand på lan-
devej. For de kommunale færgeruter er der fastsat et tilskud, som svarer til et fuldt
landevejsprincip hele året med undtagelse af de 6 uger med højsæson i sommerferie-
perioden.

De to færgetilskudsordninger er senest evalueret i august 2022 på baggrund af en af-
tale fra 2018 mellem den daværende regering (Venstre, Liberal Alliance og Det Kon-
servative Folkeparti), Socialdemokratiet, Dansk Folkeparti, Enhedslisten, Alternativet,
Radikale Venstre og Socialistisk Folkeparti. Konklusionen fra denne evaluering er, at
ordningerne er velfungerende, og at de har understøttet bosætning, turisme og er-
hvervsudvikling i de danske øsamfund.

                                          Med venlig hilsen

                                            Sophie Løhde
