Folketingets Lovsekretariat                                         Finansudvalget 2022-23 (2. samling)
Christiansborg                                                                                           Offentligt

                                                                                    02. maj 2023

Svar på spørgsmål S 517 af 20. april 2023 stillet af Sascha Faxe
(ALT)

Spørgsmål

Er ministeren bekendt med, at det offentlige i op mod halvdelen af tilfældene,
hvor det offentlige indkøber services eller produkter af det private erhvervsliv,
ikke betaler de fremsendte fakturaer til tiden, og i bekræftende fald, hvad påtænker
ministeren da at gøre for at bedre situationen?

Svar

Der må ikke være nogen som helst tvivl om, at offentlige myndigheder som alle
andre skal betale til tiden, hvis fakturaen svarer til det leverede og i øvrigt er kor-
rekt, herunder med en betalingsfrist, som svarer til den aftalte.

Med hensyn til betalingsfristen siger reglerne i renteloven, at offentlige myndighe-
der ikke kan aftale en betalingsfrist på mere end 30 dage med en leverandør. Det
burde normalt være muligt at nå at kontrollere og håndtere fakturaerne inden for
fristen.

I Økonomistyrelsens vejledning om betalingsfrister og opkrævning af gebyrer og
renter ved forsinket betaling fra september 2022 tilskyndes offentlige myndighe-
der til at aftale en kortere betalingsfrist end 30 dage, hvis dette sikrer den for-
nødne tid til kontrol og håndtering af fakturaen. Derudover har Økonomistyrelsen
de seneste 3 år opfordret statslige institutioner til at fremrykke betaling af mod-
tagne fakturaer, så de betales, når de er modtaget og godkendt og ikke afventer
sidste betalingsdag.

Når det er sagt, vil jeg tilføje, at Økonomistyrelse har oplyst at de ikke kender da-
tagrundlaget i den analyse fra Visma Dinero, som ligger til grund for spørgsmålet,
og som jeg kan forstå, er baseret på fakturaer dannet i regnskabsprogrammet Di-
nero og sendt til offentlige myndigheder og institutioner.

Finansministeriet · Christiansborg Slotsplads 1 · 1218 København K
                   Side 2 af 2

Med venlig hilsen

Nicolai Wammen
Finansminister
