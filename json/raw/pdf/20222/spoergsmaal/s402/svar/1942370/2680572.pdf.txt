                  Uddannelses- og Forskningsudvalget 2022-23 (2. samling)
                                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget, Katrine Robsøe (RV), har den 17. marts 2023 stillet føl-         23. marts 2023
gende spørgsmål nr. S 402 til uddannelses- og forskningsministeren, som hermed
besvares.                                                                               Uddannelses- og
                                                                                        Forskningsministeriet
Spørgsmål S 402:
                                                                                        Børsgade 4
Under henvisning til, at regeringen i det nye udspil »Forberedt på fremtiden I« fo-     Postboks 2135
reslår, at der skal oprettes flere engelsksprogede uddannelser, er det da ministe-      1015 København K
rens intention, at disse nye uddannelsespladser kan placeres i København, Aar-          Tel. 3392 9700
hus, Odense og Aalborg, uden at andre uddannelsespladser i disse byer så skal
lukkes ned?                                                                             www.ufm.dk

                                                                                        CVR-nr. 1680 5408

Svar:                                                                                   Ref.-nr.
                                                                                        386941
Regeringen ønsker at øge antallet af internationale studerende inden for områder,
hvor danske virksomheder efterspørger højtuddannet arbejdskraft.

Regeringen foreslår derfor, at universiteterne kan oprette 1.100 engelsksprogede
studiepladser hvert år i perioden 2024-28 og 2.500 årligt fra 2029.

Kriterierne for, hvor der skal være mulighed for at oprette engelsksprogede studie-
pladser, foreslår vi fastsættes i det kommende kandidatpartnerskab med universi-
teterne og erhvervslivet. Det skal sikre, at studiepladserne oprettes inden for om-
råder, hvor dansk erhvervsliv og danske virksomheder ser det største behov.

Der er derfor af gode grunde endnu ikke taget stilling til, hvor i landet det vil give
bedst mening at placere studiepladserne.

Jeg tror dog personligt på, at behovet for højt specialiseret arbejdskraft gælder
både i og uden for de store byer. Det ser vi også i dag, hvor universiteterne både
har internationale studiemiljøer i og uden for de store byer. For eksempel har jeg
lige godkendt en ny kandidatuddannelse i Software Engineering på SDU i Sønder-
borg.

Det er derfor min forventning, at der både vil være et ønske om at oprette flere en-
gelsksprogede studiepladser i og uden for de store byer.

                                                                                        Side 1/2
Om det vil betyde, at der skal udflyttes eller lukkes danske studiepladser på andre
uddannelser i storbyerne, er for tidligt at sige. Det afhænger blandt andet af kandi-
datpartnerskabets drøftelser, søgningen til storbyerne, uddannelsesinstitutioner-
nes implementering af 2030-målsætningen osv.
Med venlig hilsen
Christina Egelund

                                                                                                                                                Side 2/2
