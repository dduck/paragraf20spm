Folketingets Lovsekretariat  Finansudvalget 2022-23 (2. samling)
Christiansborg                                                    Offentligt

                                   15. maj 2023

Svar på spørgsmål S 589 af 4. maj 2023

Spørgsmål

Hvad er ministerens holdning til, at kommunerne siden 2018 har været tvunget til
at spare 4,5 mia. kroner på bl.a. børn, skole og ældre for at dække øgede udgifter
til det specialiserede socialområde?

Svar

Regeringen og KL har i Aftale om kommunernes økonomi for 2023 aftalt, at den en-
kelte kommunalbestyrelse inden for lovgivningens rammer har ansvaret for at pri-
oritere opgaveløsningen og økonomien. Det gælder både på det specialiserede so-
cialområde og øvrige kommunale velfærdsområder.

Der er i Aftaler om kommunernes økonomi 2019-2022 aftalt realløft af kommunernes
serviceramme på i alt 6,0 mia. kr. Dertil kommer, at der i forbindelse med finans-
lovsaftalerne i perioden er foretaget en række politiske prioriteringer af de kom-
munale velfærdområder, herunder bl.a. minimeringsnormeringer i dagtilbud, flere
lærere i folkeskolen og flere hænder og højere faglighed i ældreplejen.

Det er samtidig korrekt, at kommunerne oplever et udgiftspres på det specialise-
rede socialområde, som nødvendiggør vanskelige prioriteringer i kommunerne.
Derfor er der i forlængelse af Aftale om kommunernes økonomi for 2022 nedsat et ek-
spertudvalg på socialområdet, som skal give anbefalinger til, hvordan der fremad-
rettet kan sikres en bæredygtig faglig og økonomisk udvikling af området.

Jeg noterer mig, at ekspertudvalget i maj 2023 har afleveret sin første delrapport
med en række konkrete anbefalinger.

Med venlig hilsen

Nicolai Wammen
Finansminister

                                                    Finansministeriet · Christiansborg Slotsplads 1 · 1218 København K
