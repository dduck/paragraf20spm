                                                                                               Sundhedsudvalget 2022-23 (2. samling)

                                                                                               Slotsholmsgade 10-12  Offentligt
                                                                                               DK-1216 København K

                                                                                               T +45 7226 9000
                                                                                               F +45 7226 9001
                                                                                               M sum@sum.dk
                                                                                               W sum.dk

Folketingets Lovsekretariat                                                                    Dato: 11-05-2023
                                                                                               Enhed: PSYK
                                                                                               Sagsbeh.: DEPILJ
                                                                                               Sagsnr.: 2306192
                                                                                               Dok. nr.: 2678970

Medlem af Folketinget Jens Henrik Thulesen Dahl (DD) har den 2. maj 2023 stillet føl-
gende spørgsmål nr. S 566 til indenrigs- og sundhedsministeren, som hermed besva-
res.

Spørgsmål S 566:
”Mener ministeren, at økonomi bør være det kriterium, der dikterer, hvilket behand-
lingstilbud mennesker med misbrug og samtidig psykisk lidelse modtager, jf. at de
faglige visitionsretningslinjer, som skal danne rammen for et samlet, regionalt tilbud,
først færdiggøres efter årets økonomiforhandlinger?”

Begrundelse:
Der henvises til artiklen »»Slået et år tilbage«: Løsning for dobbeltdiagnoser skubbes
til efter økonomiaftaler« på Sundhedsmonitors hjemmeside den 14. april 2023.

Svar:
Det blev med økonomiaftalen for 2023 aftalt, at der fra 2024 skal påbegyndes en trin-
vis ibrugtagning af et regionalt forankret samlet dobbeltdiagnosetilbud for patienter,
der har en psykisk lidelse, der kræver behandling i den regionale psykiatri. Dette skal
ske på baggrund af en faglig visitationsretningslinje, som skal indeholde en nærmere
beskrivelse og afgrænsning af, hvilke patienter der bør omfattes af det nye tilbud.
Der blev ikke i den forbindelse aftalt noget nærmere om de konkrete vilkår, herunder
økonomien, for et sådant tilbud.

Vi skal sørge for at skabe et godt tilbud, der rammer den rigtige målgruppe af menne-
sker med misbrug og samtidig psykisk lidelse, som ikke i dag får tilstrækkelig sam-
menhængende behandling. Det er derfor også vigtigt, at vi træffer vores beslutninger
på et solidt fagligt grundlag.

Jeg er derfor også tilfreds med, at både KL, Danske Regioner og en række eksperter i
regi af Sundhedsstyrelsen har bidraget til en god og faglig proces ved udarbejdelsen
af den faglige visitationsretningslinje. Visitationsretningslinjen er med til at sikre, at vi
får et fagligt funderet tilbud, der for den omhandlende målgruppe i langt højere grad
end i dag vil kunne sikres et sammenhængende og helhedsorienteret behandlingstil-
bud.

Selv om visitationsretningslinjen således i denne sammenhæng bidrager med et fag-
ligt grundlag for den politiske aftale, der skal indgås, så er formålet med en faglig
visitationsretningslinje – som det også fremgår af udkastet – at være et redskab
målrettet til de fagpersoner, som skal visitere til et behandlingstilbud. Det er derfor
naturligt, at retningslinjen gøres endelig i takt med, at det nye tilbud tager form.

                                          Med venlig hilsen
                                            Sophie Løhde

                                                                                                                                              Side 2
