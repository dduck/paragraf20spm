Folketingets Lovsekretariat  Klima-, Energi- og Forsyningsudvalget 2022-23 (2. samling)
Christiansborg                                                                                  Offentligt
1240 København K
                                                             Ministeren
                                                             Dato
                                                             15. februar 2023
                                                             J nr. 2023-887

Folketingsmedlem Mona Juul (KF) har d. 8. februar 2023 stillet mig følgende
spørgsmål S 232, som jeg hermed skal besvare.

Spørgsmål nr. S 232:
”Bakker regeringen op om åben dør-ordningen, hvis Europa-Kommissionen ikke
vurderer, at ordningen er i strid med statsstøttereglerne?”

Svar
Det vigtigste for mig lige nu er at få afklaring for de mange ansøgere, som har søgt
under ordningen. Regeringen arbejder intenst på at tilvejebringe afklaring i dialog
med EU Kommissionen på alle niveauer. Vi har behov for at øge hastigheden i den
grønne omstilling både i Danmark og i Europa og der er vores havvind en af de vig-
tigste brikker. Vi oplever en klar fælleseuropæisk interesse i, at det skal gå hurtigt.

Åben dør-ordningen bygger på brede politiske aftaler, som jeg selvfølgelig respek-
terer. Jeg har løbende orienteret aftalekredsen om status siden Energistyrelsen stil-
lede sagsbehandlingen af Åben dør-ordningen i bero, og det vil jeg fortsat gøre.

Med venlig hilsen

Lars Aagaard

                                                                                                                                               Klima-, Energi- og
                                                                                                                                               Forsyningsministeriet
                                                                                                                                               Holmens Kanal 20
                                                                                                                                               1060 København K
                                                                                                                                               T: +45 3392 2800
                                                                                                                                               E: kefm@kefm.dk
                                                                                                                                               www.kefm.dk

                                                                                                                                                               Side 1/1
