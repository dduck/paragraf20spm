Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Lotte Rod (RV) har d. 30. marts 2023 stillet følgende
2023 - 3156  spørgsmål nr. S 451 til social- og boligministeren, som hermed besvares.

Doknr.       Spørgsmål nr. S 451:
691489       ”Hvad er regeringens holdning til, hvordan børn igen skal få en stærk stemme
             gennem Børnerådet, jf. den kritik som Puk Elgård har rejst?”
Dato
03-04-2023   Svar:
             Det er grundlæggende vigtigt, at vi har et Børneråd, som bidrager til, at
             børnenes perspektiv står stærkt i udviklingen af samfundet i almindelighed og i
             børn og unges forhold i særdeleshed. Børnerådet skal netop gøre børnenes
             stemme tydelig i den offentlige debat samt vurdere og påpege forhold, der kan
             have indvirkning på børns rettigheder og udviklingsmuligheder, herunder set i
             lyset af FN’s Børnekonvention.

             Derfor blev aftalepartierne bag aftalen om Børnene Først fra maj 2021 også
             enige om, at gøre børnenes stemme endnu stærkere bl.a. gennem et nyt fast
             børne- og ungepanel i Børnerådet og gennem et repræsentantskab af centrale
             organisationer på området. Således vil børnenes egne perspektiver udgøre en
             større del af Børnerådets funktion, hvorfor Børnerådet dermed kan være med
             til at sikre, at børnenes egne stemmer kommer til at fylde mere i politiske
             spørgsmål om børn og unges vilkår og rettigheder.

             Derudover skal der udpeges en ny formand for Børnerådet, som sammen med
             rådsmedlemmerne kan stå i spidsen for rådets arbejde og løfte den vigtige
             opgave, der ligger i at være fortaler for børns rettigheder, så Børnerådet kan
             stå stærkt fremover.

             Med venlig hilsen
             Pernille Rosenkrantz-Theil
             Social- og boligminister

                             1
