Beskæftigelsesudvalget 2022-23 (2. samling)
                                                Offentligt

Folketingets Lovsekretariat                                                             Beskæftigelsesministeriet
lov@ft.dk                                                                               Holmens Kanal 20
                                                                                        1060 København K
Victoria Velasquez
Victoria.Velasquez@ft.dk                                                                T +45 72 20 50 00
                                                                                        E bm@bm.dk
Folketingsmedlem Victoria Velasquez (EL) har den 4. maj 2023 stillet følgende           www.bm.dk
spørgsmål nr. S 585, som hermed besvares
                                                                                        CVR 10172748
Spørgsmål nr. S 585:
                                                                                        J.nr. 2023 - 3910
”Mener ministeren, at det er paradoksalt, at en borger på den ene side kan vurderes     16. maj 2023
at være for syg til at blive sanktioneret med 225-timersreglen, men at den socialde-
mokratisk ledede regeringen på den anden side netop har genindført kontanthjælps-
loftet mod selvsamme borgere?”

Svar:

Det nuværende kontanthjælpsloft blev indført i 2016 som følge af aftale mellem
den daværende regering, (Venstre), Dansk Folkeparti, Liberal Alliance og Det
Konservative Folkeparti.

Det er korrekt, at den tidligere regering (Socialdemokratiet) i 2022 indgik aftalen
Nyt kontanthjælpssystem med plads til børnene med Socialistisk Folkeparti, Radi-
kale Venstre, Enhedslisten, Alternativet og Kristendemokraterne, hvori det indgik,
at kontanthjælpsloftet skulle afskaffes og erstattes af en indkomsttrappe, mens 225-
timersreglen blev bevaret. Denne aftale bortfaldt ved den nuværende regerings til-
trædelse i december 2022. Kontanthjælpsloftet har dermed været gældende siden
2016.

Principielt set ser jeg ikke nogen modsætning mellem, at man har generelle regler,
som skal sikre, at det kan betale sig at arbejde, som fx kontanthjælpsloftet, samtidig
med, at man efter en konkret vurdering kan blive undtaget fra arbejdskravet i 225-
timersreglen, fordi man aktuelt er for syg til at arbejde.

Kontanthjælpen skal være en midlertidig ydelse. Derfor er det godt, at kontant-
hjælpssystemet indeholder incitamenter til at få tilknytning til arbejdsmarkedet. Det
gavner både borgeren og samfundet.

Det er også vigtigt, at vi hjælper borgere i kontanthjælpssystemet til at tage små-
jobs, da vi ved, at selv få timers arbejde om ugen kan rykke borgeren tættere på det
arbejdende fællesskab.
Problemerne i kommunernes administration tyder dog på, at vi har fået skabt et for
komplekst kontanthjælpssystem, som er vanskelig for både sagsbehandlere og bor-
gere at forstå. Regeringen vil foreslå ændringer i kontanthjælpssystemet med ud-
gangspunkt i Ydelseskommissionens anbefalinger.
Venlig hilsen
Ane Halsboe-Jørgensen
Beskæftigelsesminister

                                                                                                   2
