                                         Beskæftigelsesudvalget 2022-23 (2. samling)
                                                                                         Offentligt

Spørgsmål nr. S 585
§ 20-spørgsmål til skriftlig besvarelse

Til:         Beskæftigelsesministeren
Dato:        4. maj 2023
Stillet af:  Victoria Velasquez (EL)

Mener ministeren, at det er paradoksalt, at en borger på den ene side kan
vurderes at være for syg til at blive sanktioneret med 225-timersreglen, men
at den socialdemokratisk ledede regeringen på den anden side netop har
genindført kontanthjælpsloftet mod selvsamme borgere?
(Spm. nr. S 585).

Begrundelse
225-timersreglen er en regel, der kræver dokumentation for 225 timers
ordinært arbejde inden for det seneste år. Kontanthjælpsloftet er en lov, der
sætter et loft over, hvor meget en borger kan modtage i offentlige ydelser, og
som ofte betyder, at kontanthjælpsmodtagere med børn får frataget deres
boligsikring.

Svaret bedes sendt elektronisk til spørgeren på Victoria.Velasquez@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
