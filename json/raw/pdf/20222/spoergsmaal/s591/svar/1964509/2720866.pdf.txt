                                                                         Transportudvalget 2022-23 (2. samling)
                                                                                                                 Offentligt

                                                                         Transportministeren

Lovsekretariatet                                                         7. juni 2023
Folketinget                                                              2023-2802

                                                                         Frederiksholms Kanal 27 F
                                                                         1220 København K

                                                                         Telefon 41 71 27 00

Folketingsmedlem Sofie Lippert (SF) har den 8. maj 2023 stillet
mig følgende spørgsmål, som jeg hermed skal besvare.

Spørgsmål nr. S 591:

Hvad vil ministeren gøre for at sikre, at trafikselskaberne ikke tvin-
ges til at nedlægge busruter, når de nu pålægges ikke at måtte hæve
taksterne, men kun kompenseres delvist med en ny lånebaseret
ordning?

Svar:

Jeg har ikke direkte indflydelse på trafikselskabernes ruteplanlæg-
ning, som er en del af en kommunal og regional prioritering. Det
står dog klart, at der er udfordringer i økonomien i den lokale kol-
lektive transport, hvorfor regeringen også har hævet trafikselska-
bernes kassekredit midlertidigt.

Trafikselskaberne kan inden for lovens rammer hæve taksterne i
2023 med 4,9 pct., og det har de valgt at gøre. I 2024 kan de hæve
taksterne med 10,3 pct. Jeg mener ikke, at en fremrykning af takst-
stigningerne for 2024, med yderligere takststigninger i 2023 til
følge, løser udfordringerne.

Regeringen har nedsat et ekspertudvalg, der skal være med til at
tænke i nye løsninger for den kollektive transport. Anbefalingerne
fra ekspertudvalget skal give inspiration til en lokal kollektiv trans-
port, der bedre imødekommer de rejsendes ønsker. Jeg ser frem til
at følge ekspertudvalgets arbejde.

Med venlig hilsen

Thomas Danielsen
