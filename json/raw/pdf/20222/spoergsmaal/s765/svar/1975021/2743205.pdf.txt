                                                                          Transportudvalget 2022-23 (2. samling)
                                                                                                                  Offentligt

Lovsekretariatet                                                          Transportministeren
Folketinget
                                                                          30. august 2023
                                                                          2023-3786
                                                                          Frederiksholms Kanal 27 F
                                                                          1220 København K
                                                                          Telefon 41 71 27 00

Efter besvarelsen af § 20 spørgsmål S 765 fra folketingsmedlem
Jette Gottlieb (EL) (fremsendt 25. august 2023) er jeg blevet op-
mærksom på, at der er en fejl i de af Transportministeriet oplyste
tal om samfundsøkonomien for 3. etape af Kalundborgmotorvejen.

Fejlen består i, at de i svaret på S 765 oplyste tal er gengivet fra den
opdaterede miljøkonsekvensvurdering, men beregnet ud fra det
anlægsoverslag, der lå til grund for projektets bevilling (2.097,7
mio. kr.) og ikke, som anført i svaret, med de forøgede anlægsom-
kostninger.

Efter afgivelsen af svaret på S 765 har Vejdirektoratet foretaget op-
daterede beregninger for samfundsøkonomien i det besluttede pro-
jekt. Det besluttede projekt har en samfundsøkonomisk forrent-
ning på 2,9 pct. og ikke 3,4-3,5 pct. som angivet i svaret.

Det ændrer ikke ved, at jeg er tilfreds med, at vi kan levere det pro-
jekt, som kommunerne og virksomhederne blev stillet i udsigt med
Infrastrukturplan 2035, og at vi kan understøtte den positive er-
hvervsudvikling i området.

Med venlig hilsen

Thomas Danielsen
