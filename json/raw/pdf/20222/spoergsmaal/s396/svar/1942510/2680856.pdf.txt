Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Torsten Gejl (ALT) har d. 17. marts 2023 stillet følgende
2023 - 2563  spørgsmål nr. S 396 til social- og boligministeren, som hermed besvares.

Doknr.       Spørgsmål nr. S 396:
685629       ”Hvad mener ministeren om, at antallet af borgere med behov for
             hjælperordninger stiger, mens antallet af bevilgede ordninger er stagneret, fordi
Dato         kommunerne er tilbageholdende og i stedet bevilger usammenhængende
24-03-2023   hjemmehjælp, der dels er en ydelse begrænset i forhold til ansættelse af
             personlig hjælper, dels fratager borgeren mulighed for selv at disponere
             tidspunkter for ydelse af hjælpen og dermed mulighed for et liv på egne
             præmisser?”

             Svar:
             Social-, Bolig- og Ældreministeriet har ikke opgørelser over antallet af borgere
             med behov for servicelovens hjælperordninger efter §§ 95 og 96. Derfor kan
             jeg ikke tilkendegive min holdning til det, som spørgeren spørger til.

             Det vil altid bero på en konkret og individuel vurdering, om en borger er
             omfattet af personkredsen og i øvrigt opfylder betingelserne for at modtage
             hjælp efter servicelovens §§ 95 og 96. Jeg forventer naturligvis, at
             kommunerne bevilger hjælperordninger til de borgere, der opfylder
             betingelserne, så servicelovens hjælperordninger kan skabe grundlag for
             fleksible ordninger, der tager udgangspunkt i borgerens selvbestemmelse, så
             borgeren kan fastholde eller opbygge et selvstændigt liv, for de borgere, der
             opfylder betingelserne.

             Danmarks Statistik indsamler oplysninger på cpr-niveau fra kommunerne om
             modtagere af kontant tilskud til ansættelse af hjælpere efter servicelovens § 95
             og modtagere af borgerstyret personlig assistance (BPA) efter servicelovens §
             96 i regi af statistikken Ydelser til voksne med handicap og udsatte voksne.
             Ved seneste offentliggørelse af registret har alle kommuner godkendt alt data i
             perioden 2018-2021. Det seneste år med data er dermed 2021.

             Der er færre modtagere af kontant tilskud til ansættelse af hjælpere efter
             servicelovens § 95 i 2021 end i 2018. Mens ca. 550 personer på landsplan
             modtog kontant tilskud til ansættelse af hjælpere i 2018, var det ca. 450
             personer i 2021, jf. figur 1.

                                                                                                                                               1
   Figur 1
   Modtagere af kontant tilskud til ansættelse af hjælpere, 2018-2021

Anm.: Opgørelsen omfatter modtagere af kontant tilskud til ansættelse af hjælpere efter servicelovens § 95, der
indgår i befolkningsregisteret enten primo eller ultimo året, og som er 18 år eller derover ultimo året. Antal
modtagere er opgjort som antal unikke berørte personer i året.
Kilde: Egne beregninger på Danmarks Statistiks registerdata.

For borgerstyret personlig assistance (BPA) efter servicelovens § 96 er antallet
af personer, der har modtaget hjælp og støtte inden for ordningen, næsten det
samme i 2021 som i 2018. Dog ses der et lille fald. Hvor der var ca. 1.630
modtagere af borgerstyret personlig assistance på landsplan i 2018, var der
1.590 i 2021, jf. figur 2.

   Figur 2
   Modtagere af borgerstyret personlig assistance, 2018-2021

Anm.: Opgørelsen omfatter modtagere af borgerstyret personlig assistance efter servicelovens § 96, der indgår i
befolkningsregisteret enten primo eller ultimo året, og som er 18 år eller derover ultimo året. Antal modtagere er
opgjort som antal unikke berørte personer i året.
Kilde: Egne beregninger på Danmarks Statistiks registerdata.

Det er på baggrund af Danmarks Statistiks register Ydelser til voksne med
handicap og udsatte voksne ikke direkte muligt at opgøre antallet af nye
bevilligede ordninger. Men det er muligt analytisk at opgøre, hvor mange
personer der tilgår mellem forskellige år. Tilgangen er opgjort som personer,
der var omfattet af ordningerne i året, men ikke i året før. Det er muligt at
opgøre tilgangen i perioden 2019-2021, idet første år med data for alle
kommuner er 2018.

                                                                                                                                  2
Tilgangen for både kontant tilskud til ansættelse af hjælpere efter servicelovens
§ 95 og modtagere af borgerstyret personlig assistance (BPA) efter
servicelovens § 96 er nogenlunde den samme i 2021 som i 2019.

Tabel 1 viser, at tilgangen til kontant tilskud til ansættelse af hjælpere efter
servicelovens § 95 var 35 personer i 2019 og 36 personer i 2021. Tilgangen til
borgerstyret personlig assistance (BPA) efter servicelovens § 96 var 71
personer i 2019 og 66 personer i 2021.

Der er variationer i tilgangen mellem enkelte år, herunder særligt for kontant
tilskud til ansættelse af hjælpere efter servicelovens § 95. Det bemærkes, at
man skal være varsom med at tolke på udviklingen i tilgangen mellem enkelte
år, da få personer tilgår ordningerne i alle år i perioden.

Tabel 1
Tilgangen af modtagere, 2019-2021

                                             2019  2020  2021

                                             ---------------------- Antal personer ----------------------

Tilgang af modtagere af kontant tilskud til  35    52    36
ansættelse af hjælpere (SEL § 95)

Tilgang af modtagere af borgerstyret personlig 71 68 66
assistance (SEL § 96)

Anm.: Opgørelsen omfatter modtagere af kontant tilskud til ansættelse af hjælpere efter servicelovens § 95 og
modtagere af borgerstyret personlig assistance efter servicelovens § 96, som er 18 år eller derover ultimo året.
Tilgangen er opgjort som personer, der var omfattet af ordningerne i året, men ikke i året før.
Kilde: Egne beregninger på Danmarks Statistiks registerdata.

Med venlig hilsen
Pernille Rosenkrantz-Theil
Social- og boligminister

                                                                                                                  3
