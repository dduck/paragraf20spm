                                         Udvalget for Digitalisering og It 2022-23 (2. samling)
                                                                                                  Offentligt

Spørgsmål nr. S 559
§ 20-spørgsmål til skriftlig besvarelse

Til:         Digitaliseringsministeren
Dato:        28. april 2023
Stillet af:  Mona Juul (KF)

Hvad mener ministeren er til hinder for at udstede en bekendtgørelse, der
allerede er forudsat i loven og som vil kunne forhindre muligheden for, at
teleselskaber kan få adgang til en liste over konkurrentens kunder og
kontaktinformationer, jf. et debatindlæg i Børsen den 21. marts 2023 under
overskriften »DI og Telia: Salget af telefonnumre er det vilde vesten – det
skriger på lovgivning«, hvoraf det fremgår, at teleselskaber har mulighed for
at få overdraget konkurrerende teleselskabers kundekartoteker?
(Spm. nr. S 559).

Begrundelse
I sidste ændring i teleloven fra december 2020 fremgår det af bemærkninger
fra lovgiver, at konkurrerende teleselskaber ikke bør kunne købe
telefonnumre af hinanden af hensyn til at beskytte konkurrencen på
telemarkedet, men denne bemærkning fungerer ikke i praksis, fordi den ikke
er udmøntet.

Svaret bedes sendt elektronisk til spørgeren på Mona.Juul@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                               Side 1 | 1
