                                    Det Udenrigspolitiske Nævn, Udenrigsudvalget 2022-23 (2. samling)
                                                                                                                   Offentligt

Udenrigsministeriet

Folketingets Lovsekretariat         Asiatisk Plads 2
                                    DK-1448 København K
Bilag  Sag/ID Nr.            Enhed  Telefon +45 33 92 00 00
                                    Telefax +45 32 54 05 33
       2023-11415            ALO    E-mail: um@um.dk
                                    http://www.um.dk

                                    Dato

                                    16. marts 2023

       Svar på § 20-spørgsmål nr. S 374 stillet den 13. marts 2023 af
       Karsten Hønge (SF) til udenrigsministeren.

       Spørgsmål
       Hvad mener ministeren om den urovækkende udvikling i Peru, hvor de
       stadig mere urolige politiske forhold har fået regeringen til at slå yderst
       voldeligt og sågar dødeligt tilbage på demonstranter, hvoraf en
       uforholdsmæssigt stor andel tilhører eller nedstammer fra landets
       oprindelige folk?

       Svar
       Regeringen følger situationen i Peru med stor bekymring og ser gerne, at
       parterne finder frem til en snarlig løsning, der sikrer Perus demokrati og
       retsstat. I ethvert demokratisk samfund skal befolkningen have ret til at
       demonstrere fredeligt med respekt for retsstaten.

       Den 21. januar 2023 fordømte EU i en udtalelse enhver form for udbredt
       anvendelse af vold og uforholdsmæssig brug af magt af
       sikkerhedsstyrkerne, i forbindelse med protesterne og den sociale uro i
       Peru. Den udtalelse er jeg helt enig i. Derudover udtrykte Danmark den
       25. januar 2023 i FN’s Menneskerettighedsråd bekymring over den
       unødvendige magtanvendelse og de mange døde og sårede i forbindelse
       med demonstrationerne i Peru.

       Der henvises i øvrigt til besvarelse af § 20-spørgsmål nr. S 375.

                                       Med venlig hilsen

                                    Lars Løkke Rasmussen
