Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Mette Thiesen (DF) har d. 24. august 2023 stillet
2023 - 6510  følgende spørgsmål nr. S 776 til social- og boligministeren, som hermed
             besvares.
Doknr.
743377       Spørgsmål nr. S 776:
             ”Hvad er ministerens holdning til de bebudede afskedigelser i Familieretshuset,
Dato         og hvordan mener ministeren, at det vil påvirke den fremtidige hjælp til de
01-09-2023   familier, der har behov for Familieretshusets hjælp?”

             Svar:
             I forbindelse med Aftale om nedbringelse af ventetider i Familieretshuset af 26.
             november 2020, der blev indgået mellem den daværende S-regering og
             Venstre, Dansk Folkeparti, Radikale Venstre, Socialistisk Folkeparti,
             Enhedslisten, Det Konservative Folkeparti, Liberal Alliance og Alternativet, blev
             der, som det fremgår af finansloven for 2023, afsat en midlertidig bevilling på
             72,0 mio. kr. (2023-pl) i 2021, 54,0 mio. kr. (2023-pl) i 2022 og 36,0 mio. kr.
             (2023-pl) i 2023 til blandt andet nedbringelse af sagsbunkerne i
             Familieretshuset. Ligesom Familieretshuset i forlængelse af aftalen fra 2020 fik
             tildelt et varigt bevillingsløft på 184,0 mio. kr. (2023-pl) årligt fra 2021 og frem.
             Det er nu lykkedes at få nedbragt sagsbunkerne, og den midlertidige bevilling
             udløber i 2024.

             Jeg er glad for, at et bredt udsnit af Folketingets partier også dengang var
             enige i, at Familieretshuset selvfølgelig skal kunne levere den hjælp, som de
             familier, der er i kontakt med Familieretshuset, har brug for. Det er i den
             forbindelse også positivt, at Familieretshuset i forlængelse af aftalen fra 2020
             fik tildelt et varigt bevillingsløft til at understøtte deres opgavevaretagelse.

             Et velfungerende Familieretshus er helt nødvendigt for de børn og voksne, der
             har brug for hjælp fra Familieretshuset og som kan stå i en svær eller
             konfliktfyldt virkelighed. Jeg er derfor glad for, at Familieretshuset forsøger at
             tilrettelægge denne tilpasning med størst mulig hensynsfuldhed i forhold til
             netop disse familier.

             Med venlig hilsen
             Pernille Rosenkrantz-Theil
             Social- og boligminister

                                                                                                                                               1
