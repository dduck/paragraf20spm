                             Udvalget for Digitalisering og It 2022-23 (2. samling)
                                                                                      Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00
                             digmin@digmin.dk

Sagsnr.      Svar på spørgsmål stillet af Mette Thiesen (DF) den 16. marts 2023.
2023 - 1063
             Spørgsmål nr. S 390:
Doknr.       ”Vil ministeren kommentere artiklen »Politiets MitID-koks drukner spejdere og fodboldklub-
11368        ber i papirarbejde« bragt på radiamedia.dk den 15. marts 2023, herunder om ministeren fin-
             der, at det er rimeligt med den tydelige besværlighed, det afstedkommer for foreninger at
Dato         indhente den nødvendige børneattest?”
24-03-2023
             Svar:
             Det er naturligvis beklageligt, når implementeringen af digitale løsninger medfører uhensigts-
             mæssigheder i overgangsfasen. Det er centralt for mig, at digitalisering skaber værdi og for-
             enkler processer for brugerne. Det ærgrer mig særligt, når det giver uhensigtsmæssigheder
             for frivillige i vores foreningsliv, som spiller en central rolle for sammenhængskraften i det
             danske samfund.

             Kernen i problemstillingen, der præsenteres i omtalte artikel, er, at Rigspolitiet har haft udfor-
             dringer med at få implementeret signeringsløsningen i MitID, som skal afløse NemID.

             Digitaliseringsstyrelsen har siden den 4. april 2022 stillet en ny signeringsløsning til rådighed,
             der gør det muligt at underskrive med MitID. Grundet fejl og uhensigtsmæssigheder i testmil-
             jøet hos Digitaliseringsstyrelsens leverandør har Rigspolitiet ikke haft mulighed for at teste
             løsningen.

             Digitaliseringsstyrelsen har igennem en længere periode været i dialog med Rigspolitiet og
             dennes leverandør med henblik på at understøtte Rigspolitiets ibrugtagning af signering med
             MitID. Dialogen har betydet, at fejl og uhensigtsmæssigheder, blandt andet med vejledning i
             anvendelsen af Digitaliseringsstyrelsens testmiljøer, er blevet afdækket og løst i dialog med
             Rigspolitiet. Digitaliseringsstyrelsen er således for nuværende ikke bekendt med udeståender
             i Digitaliseringsstyrelsens løsninger, som fremadrettet skulle forhindre Rigspolitiets overgang
             til anvendelse af signering med MitID.

             De beskrevne udfordringer med børneattester vil forventeligt ophøre, når Rigspolitiet har mu-
             lighed for at tage den nye signeringsløsning i brug. Som beskrevet i artiklen bragt i radarmedia
             den 15. marts, forventer Rigspolitiet at kunne tage løsningen i brug om 4-6 uger. En lang
             række myndigheder har allerede taget den nye signeringsløsning i brug.

             Med venlig hilsen
             Marie Bjerre
