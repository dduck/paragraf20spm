                            Udenrigsudvalget 2022-23 (2. samling)
                                                                    Offentligt

                  Dato:     24. august 2023

                  Sagsnr.:  2023 - 5270

Folketinget
Lovsekretariatet

Statsministerens besvarelse af spørgsmål nr. S 759 stillet af Morten Messer-
schmidt (DF).

Spørgsmål nr. S 759:

”Hvad er en ytring?

Begrundelse
Spørgsmålet stilles på baggrund af statsministerens svar på spørgsmål nr. S 743, folke-
tingsåret 2022-23 (2. samling), som ikke er fyldestgørende. I Weekendavisen har stats-
ministeren tilkendegivet, at hun ikke mener, at det er en ytring at afbrænde en bog. Vil
statsministeren i lyset heraf oplyse, hvad hun mener, kvalificerer en ytring.

Svar:

Ytringsfriheden er en af de vigtigste værdier i det danske samfund, og der må aldrig
være tvivl om, at ytringsfriheden skal have vide rammer i Danmark.

Som jeg også tilkendegav i min besvarelse af 15. august 2023 af spørgsmål nr. S 743, er
de synspunkter, som jeg gav udtryk for i Weekendavisen den 3. august 2023, udtryk for
min politiske holdning. Der var ikke tale om et indlæg i en juridisk debat.

Som justitsministeren også har tilkendegivet, skal det kommende lovforslag selvfølgelig
ligge inden for rammerne af den grundlovssikrede ytringsfrihed og udformes på en
måde, som ikke ændrer på, at ytringsfriheden i Danmark har meget vide rammer.

                                          Med venlig hilsen

                                         Mette Frederiksen
