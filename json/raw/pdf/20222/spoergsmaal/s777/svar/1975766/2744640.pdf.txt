Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Victoria Velasquez (EL) har d. 25. august 2023 stillet
2023 - 6531  følgende spørgsmål nr. S 777 til social- og boligministeren, som hermed
             besvares.
Doknr.
743376       Spørgsmål nr. S 777:
             ”Kan ministeren garantere, at Familieretshusets varslede afskedigelse af 100
Dato         medarbejdere som følge af den faldende finanslovsbevilling ikke vil medføre
01-09-2023   højere sagsbehandlingstider, og hvis dette ikke er tilfældet, at regeringen vil
             afsætte de nødvendige midler for at sikre, at det ikke sker?”

             Svar:
             I forbindelse med Aftale om nedbringelse af ventetider i Familieretshuset af 26.
             november 2020, der blev indgået mellem den daværende S-regering og
             Venstre, Dansk Folkeparti, Radikale Venstre, Socialistisk Folkeparti,
             Enhedslisten, Det Konservative Folkeparti, Liberal Alliance og Alternativet, blev
             der, som det fremgår af finansloven for 2023, afsat en midlertidig bevilling på
             72,0 mio. kr. (2023-pl) i 2021, 54,0 mio. kr. (2023-pl) i 2022 og 36,0 mio. kr.
             (2023-pl) i 2023 til blandt andet nedbringelse af sagsbunkerne i
             Familieretshuset. Ligesom Familieretshuset i forlængelse af aftalen fra 2020 fik
             tildelt et varigt bevillingsløft på 184,0 mio. kr. (2023-pl) årligt fra 2021 og frem til
             fastholdelse af de lavere ventetider fremadrettet.

             Sagsbunkerne er nu nedbragt i overensstemmelse med aftalen, og det er min
             klare holdning og ambition, at Familieretshuset også fremadrettet skal kunne
             levere den nødvendige hjælp i høj kvalitet, som borgerne har brug for.

             Med venlig hilsen
             Pernille Rosenkrantz-Theil
             Social- og boligminister

                             1
