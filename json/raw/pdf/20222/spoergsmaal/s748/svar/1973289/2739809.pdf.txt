                                     Udlændinge- og Integrationsudvalget 2022-23 (2. samling)
                                                                                                       Offentligt

Ministeren

Udlændinge- og Integrationsudvalget
Folketinget
Christiansborg
1240 København K

Medlem af Folketinget Helene Liliendahl Brydensholt (ALT) har den 10. august 2023       18. august 2023
stillet følgende spørgsmål nr. S 748 til udlændinge- og integrationsministeren, som
hermed besvares.                                                                        Udlændinge- og
                                                                                        Integrationsministeriet
Spørgsmål S 748:
                                                                                        Asyl og Visum
Mener ministeren, at det positive resultat af særloven for ukrainere giver anledning    Slotsholmsgade 10
til at gentænke asylpolitikken og derved sikre hurtigere og mere effektiv integration   1216 København K
af asylansøgere?
                                                                                        Tel.      6198 4000
Svar:
                                                                                        Mail      uim@uim.dk
Først og fremmest glæder det mig, at de mange ukrainere, der her i Danmark har
fået opholdstilladelse i medfør af lov om midlertidigt opholdstilladelse til personer,  Web       www.uim.dk
der er fordrevet fra Ukraine (særloven), er kommet hurtigt i beskæftigelse.
                                                                                        CVR-nr. 36977191
Det er min klare holdning, at vi ikke skal lade særlovens regler gælde for alle, der
søger asyl i Danmark. Der er tale om en helt særlig ordning, og en udvidelse af ord-    Sags nr.  2023 - 12735
ningen til også at gælde asylansøgere vil bl.a. kunne medføre et øget incitament for    Akt-id    2422311
asylansøgere og migranter til at søge mod Danmark.

Vi skal huske, at invasionen af Ukraine gav Danmark et helt særligt ansvar for at
hjælpe, herunder i forhold til modtagelse af fordrevne personer. Et af formålene
med særloven var at sikre de bedste forudsætninger for, at fordrevne fra Ukraine
hurtigt og effektivt kunne blive en del af det danske samfund. Når Danmark samti-
dig havde - og stadig har - et særligt ansvar over for de fordrevne fra Ukraine, mener
jeg, at en hurtig og effektiv integration, herunder adgang til beskæftigelse, er helt
nødvendigt. I forhold til integrationsindsatsen for personer, der modtager en
ydelse, er der i øvrigt ikke forskel på den indsats, som fordrevne fra Ukraine med
ophold efter særloven og nytilkomne flygtninge modtager. Det bemærkes i den for-
bindelse, at der for at sikre kommunernes fleksibilitet samtidig med særloven blev
indført en suspensionsadgang til at udskyde tidsfristerne for, hvornår de enkelte
indsatser for alle omfattet af integrationsloven, skal igangsættes.

Side 1/2
Det var endvidere et formål med særloven at undgå, at det danske asylsystem kom
under så stort et pres, at systemet ikke kunne følge med, hvilket ville medføre en
væsentlig ulempe for såvel de fordrevne fra Ukraine som andre, der søger om be-
skyttelse i Danmark. Det var bl.a. baggrunden for muligheden for at kunne vælge at
bo uden for asylindkvarteringssystemet under sagens behandling.

Hertil kommer, at det var forventet, at en meget høj andel af de fordrevne fra Ukra-
ine, der søgte til Danmark, ville blive meddelt opholdstilladelse efter særloven. I
dag bor omkring 29.100 personer i Danmark med opholdstilladelse efter særloven,
og omkring 98 % af dem, der har søgt om opholdstilladelse efter særloven, er blevet
meddelt dette.

Kaare Dybvad Bek

                  /
                                   Ninna Kirstine Engelbrecht

Side 2/2
