                                                                             Færøudvalget 2022-23 (2. samling)
                                                                                                                Offentligt

Folketingets Lovsekretariat                                                  Dato:     16. juni 2023
Christiansborg                                                               Kontor:   Nordatlantkontoret
1240 København K                                                             Sagsbeh:  Ditte Konradsen
DK Danmark                                                                             gaard
                                                                             Sagsnr.:  2023-0033-0526
                                                                             Dok.:     2883853             Refs-

Besvarelse af spørgsmål nr. S 699 fra medlem af Folketinget Sjúrður
Skaale (JF):

Hermed sendes besvarelse af spørgsmål nr. S 699, som medlem af Folketin-
get Sjúrður Skaale (JF) har stillet til justitsministeren den 9. juni 2023.

Peter Hummelgaard

                             /
                                                    Marie Mølsted

                                                                             Slotsholmsgade 10
                                                                             1216 København K.
                                                                             T +45 7226 8400
                                                                             www.justitsministeriet.dk
                                                                             jm@jm.dk

                                                                             Side 1/2
Spørgsmål nr. S 699 fra medlem af Folketinget Sjúrður Skaale (JF):

       ”Er ministeren villig til at igangsætte en undersøgelse af, hvor
       mange straffesager der har været mod færøske virksomheder de
       seneste 20 år på Færøerne, og som pga. af »syltning« er endt
       uden prøvelse for retten og med en væsentlig mindre bøde, end
       hvad anklagen lød på?”

Begrundelse:

       ”De seneste år har der været potentielt store straffesager på Fæ-
       røerne inden for fiskeriområdet, der har været af principiel ka-
       rakter, men som aldrig er kommet for retten, og som i stedet er
       endt med meget små bøder sammenlignet med de oprindelige
       anklager i sagerne. Årsagen har vist sig at være, at sagerne er
       blevet henlagt i årevis, efter at de er blevet meldt til politiet af
       den færøske fiskeriinspektion, Vørn, og efter at politiet har fo-
       retaget deres afhøringer. Da sagerne så er blevet taget op igen,
       er de – uden at komme for retten – endt med en aftale om, at de,
       der i henhold til Vørn og politiet har brudt loven, er sluppet med
       en meget lille bøde, i forhold til hvad der er anført i anklage-
       skrifterne. Da der er tale om sager af principiel karakter, som
       oprindelig er rejst af en færøsk instans (den færøske fiskeriin-
       spektion, Vørn), men som den danske anklagemyndighed deref-
       ter har »syltet« så længe, er de slet ikke er kommet for retten,
       ønsker spørgeren, at ministeren forholder sig til det. Der henvi-
       ses bl.a. til en artikel i den færøske udgave af Frihedsbrevet.fo
       den 5. juni 2023: »Reiðari legði trýst á fleiri politisar: Slapp við
       einari umbering« (»Skibsreder lagde pres på politifolk: Slap
       med en undskyldning«) og podcastserien »Uttanfyri lóg og
       land« (»Uden for lov og land«) af samme medie, december
       2022, der omtaler sager af denne karakter.”

Svar:

Justitsministeriet har ikke kendskab til de konkrete sager, der ligger til grund
for spørgsmålet. Jeg har derfor ikke det fornødne grundlag til at besvare
spørgsmålet, der efter min opfattelse kun kan besvares fyldestgørende, hvis
der til brug for svaret indhentes nærmere oplysninger herom fra Færøernes
Politi.

Spørgsmålet kan derfor ikke besvares inden for de rammer, der gælder for
S-spørgsmål, jf. herved Folketingets Forretningsorden § 20, stk. 1.

                                                                                                                                               Side 2/2
