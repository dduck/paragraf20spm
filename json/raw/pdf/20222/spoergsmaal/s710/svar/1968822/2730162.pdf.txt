                                   Retsudvalget 2022-23 (2. samling)

                           Forsvarsudvalget 2022-23 (2. samOlifnfegn) tligt
                   FOU Alm.del - endeligt svar på spørgsmål 89

                                                                   Offentligt

Folketinget                                                                    Dato:     26. juni 2023
Forsvarsudvalget                                                               Kontor:   Forvaltningsretskontoret
Christiansborg                                                                 Sagsbeh:  Rasmus Krogh Pedersen
1240 København K                                                               Sagsnr.:  2023-0032/08-0059
DK Danmark                                                                     Dok.:     2896329

Besvarelse af spørgsmål nr. 89 (Alm. del) fra Folketingets Forsvarsud-
valg

Hermed sendes besvarelse af spørgsmål nr. 89 (Alm. del), som Folketingets
Forsvarsudvalg har stillet til justitsministeren den 21. juni 2023. Spørgsmå-
let er stillet efter ønske fra ikke-medlem af udvalget (MFU) Peter Skaarup
(DD).

Peter Hummelgaard

                   /
                               Rasmus Krogh Pedersen

                                                                               Slotsholmsgade 10
                                                                               1216 København K.
                                                                               T +45 7226 8400
                                                                               www.justitsministeriet.dk
                                                                               jm@jm.dk

                                                                               Side 1/2
Spørgsmål nr. 89 (Alm. del) fra Folketingets Forsvarsudvalg:

       ”Vil ministeren redegøre for, om ministeren eller andre ministre
       i regeringen vil tage kontakt til Apple, og herudover andre rele-
       vante partnere såsom internationale virksomheder og efterret-
       ningstjenester, hvis dette skulle være nødvendigt, for at forsøge
       at gendanne de slettede sms’er i minksagen?”

Svar:

Både den nuværende og den tidligere regering har haft et ønske om at
genskabe de beskeder, som var blevet slettet.

Den tidligere regering bad således politiets it-teknikere om at forsøge
at genskabe beskeder, hvilket desværre ikke var muligt. Den tidligere
regering bad også Center for Cybersikkerhed om at oplyse, om cente-
ret ville have gjort noget andet end politiets it-teknikere, hvilket ikke
var tilfældet. Der er redegjort nærmere for disse forhold bl.a. i forbin-
delse med besvarelsen af samrådsspørgsmål A, B og C (Alm. del) fra
Folketingets Granskningsudvalg den 7. december 2021. Det talepapir,
som dannede grundlag for den daværende justitsministers tale under
samrådet, blev oversendt til Folketinget med besvarelsen af 10. de-
cember 2021 af spørgsmål nr. 7 (Alm. del) fra Folketingets Gransk-
ningsudvalg. Det talepapir, som dannede grundlag for den daværende
forsvarsministers tale under samrådet, blev oversendt til Folketinget
med besvarelsen af 13. december 2021 af spørgsmål nr. 8 (Alm. del)
fra Folketingets Granskningsudvalg. Besvarelserne blev oversendt til
Folketinget i fortrolig form og vedlægges derfor ikke.

Jeg har noteret mig, at en række eksperter på forskellig vis har givet
udtryk for, at det er udsigtsløst at bede Apple om at genskabe beske-
derne. Apple oplyser selv helt generelt, at indholdet af iMessages er
beskyttet af end-to-end-kryptering, så kun afsenderen og modtageren
har adgang til indholdet, og at Apple ikke kan dekryptere data.

Regeringen kommer på den baggrund ikke til at tage yderligere skridt
i forhold til de pågældende beskeder.

                                                                                                                                               Side 2/2
