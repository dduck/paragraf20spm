                                                                                             Sundhedsudvalget 2022-23 (2. samling)

                                                                                             Slotsholmsgade 10-12  Offentligt
                                                                                             DK-1216 København K

                                                                                             T +45 7226 9000
                                                                                             F +45 7226 9001
                                                                                             M sum@sum.dk

Folketingets Lovsekretariat                                                                  Dato: 14-03-2023
                                                                                             Enhed: FOST
                                                                                             Sagsbeh.: DEPMARP
                                                                                             Sagsnr.: 2303308
                                                                                             Dok. nr.: 2600809

Medlem af Folketinget Per Larsen (KF) har den 6. marts stillet følgende spørgsmål
nr. S 333 til indenrigs- og sundhedsministeren, som hermed besvares.

Spørgsmål S 333:
”Hvad er ministerens holdning til at indføre en frivillig ordning for elektrisk aldersveri-
ficering, hvor udgifterne til udviklingen, driften m.v. af den elektriske aldersverifice-
ring betales af de butikker, som knytter sig til ordningen, så mindreårige fremover au-
tomatisk afvises, når de forsøger at købe produkter, som de ikke er gamle nok til? ”

Svar:
Detailhandlen har i dag ansvaret for at håndhæve aldersgrænserne, og jeg kan kon-
statere, at der er et potentiale for en mere effektiv håndhævelse.

For tobaks- og nikotinprodukter er aldersgrænsen for salg 18 år, mens det for alkohol
gælder, at der ikke må sælges alkoholholdige drikkevarer med en alkoholvolumen-
procent på 16,5 og derover til personer under 18 år. Alkoholholdige drikkevarer med
en alkoholvolumenprocent op til 16,5 pct., må sælges til personer på 16 og 17 år.

På trods af dette, ser vi gang på gang, at produkterne bliver solgt til børn og unge un-
der aldersgrænserne. Fx viser en ny rapport fra Sundhedsstyrelsen, at 50,3 % af de
15-17-årige brugere af røgfri nikotinprodukter selv køber det i fx kiosker. Det er et
problem, som vi skal have gjort noget ved.

Det er derfor rigtig positivt, at flere partier tænker med på, hvordan vi i fællesskab
kan løse udfordringerne med salg til mindreårige. Jeg bakker bestemt op om intentio-
nen i forslaget, men jeg er også opmærksom på, at der er en række udfordringer med
modellen, som også blev drøftet i foråret 2022 ifm. beslutningsforslag B34.

Som det fremgår af regeringsgrundlaget, vil regeringen løfte sundheden og trivslen
blandt børn og unge. Børn og unges forbrug af tobak, nikotin og alkohol er noget af
det første, jeg vil tage fat på. Her vil blandt andet kontrol og håndhævelse være helt
centralt at adressere.

                                          Med venlig hilsen

                                            Sophie Løhde
