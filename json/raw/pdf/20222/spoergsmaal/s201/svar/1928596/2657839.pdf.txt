Beskæftigelsesudvalget 2022-23 (2. samling)
                                                Offentligt

Folketingets Lovsekretariat                                                            Beskæftigelsesministeriet
lov@ft.dk                                                                              Holmens Kanal 20
                                                                                       1060 København K
Mette Abildgaard
Mette.Abildgaard@ft.dk                                                                 T +45 72 20 50 00
                                                                                       E bm@bm.dk
Folketingsmedlem Mette Abildgaard (KF) har den 31. januar 2023 stillet følgende        www.bm.dk
spørgsmål nr. S 201, som hermed besvares.
                                                                                       CVR 10172748
Spørgsmål nr. S 201:
”Hvorfor mener ministeren, at der er behov for at halvere længden af seniorpensi-      J.nr. 2023 - 1225
onsperioden for at fremtidssikre ordningen?”                                           7. februar 2023

Svar:
Danmark har et af verdens bedste pensionssystemer, og det skal vi også have i
fremtiden. Regeringen har med regeringsgrundlaget, Ansvar for Danmark, præsen-
teret et ambitiøst reformprogram, der skal udvikle og fremtidssikre det danske vel-
færdssamfund. Det indebærer en række langsigtede balancer – også selvom de ikke
altid er de nemmeste. Den foreslåede sammenlægning af seniorpension og tidlig
pension er en del heraf.

Regeringen er optaget af at give mennesker, der har haft et langt og ofte fysisk
hårdt arbejdsliv, en værdig tilbagetrækning. Som det fremgår af regeringsgrundla-
get ønsker regeringen fremadrettet at sammenlægge seniorpension og retten til tid-
lig pension i én ny ordning med to indgange: en rettighedsbaseret model og en visi-
tationsmodel, der begge vil kunne opnås op til tre år før folkepensionsalderen, med
mulighed for tildeling af pension i halve år og med et månedligt ydelsesniveau på
ca. 15.000 kr. Ændringerne for seniorpension skal holdes op mod, at ydelsen på
tidlig pension med regeringens forslag bliver ca. 1.000 kr. højere om måneden og
fremover kan tildeles i halve år. Det betyder, at flere kan få ret til tidlig pension

Med sammenlægningen af seniorpension og tidlig pension fremtidssikrer vi retten
til førtidig tilbagetrækning, så vi også i fremtiden har et pensionssystem, hvor per-
soner med lange og ofte slidsomme arbejdsliv kan trække sig værdigt tilbage. Am-
bitionen er en balance mellem bedre offentlige finanser og øget beskæftigelse sam-
tidig med, at der er gode muligheder for tidlig tilbagetrækning. Med vores forslag
om en tilbagetrækningsreform mener jeg, at vi har fundet den rigtige balance mel-
lem netop dette.

Venlig hilsen

Ane Halsboe-Jørgensen
Beskæftigelsesminister
