Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Kirsten Normann Andersen (SF) har d. 7. juli 2023 stillet
2023 - 5801  følgende spørgsmål nr. S 731 til social- og boligministeren, som hermed
             besvares.
Doknr.
731792       Spørgsmål nr. S 731:
             Mener ministeren, at det er rimeligt, at en kommune nægter en borger på
Dato         folkepension med et alvorligt handicap en handicapvenlig bolig med henvisning
17-07-2023   til økonomi, når kommunen har flere tomme handicapboliger?

             Svar:
             Jeg vil indledningsvist siges, at jeg generelt finder det urimeligt, at der er
             borgere med et særligt behov for en bolig, som nægtes adgang til denne med
             henvisning til økonomi, for at den i stedet blot står tom.

             Det antages, at der med handicapvenlig bolig menes en almen ældrebolig.
             Almene ældreboliger skal med hensyn til udstyr og udformning være særligt
             indrettede til brug for ældre og personer med handicap, herunder
             kørestolsbrugere.

             Almene ældreboliger anvises af kommunalbestyrelsen til ældre og personer
             med handicap, der har særligt behov for sådanne boliger. Anvisningen skal ske
             på baggrund af en konkret og individuel vurdering, hvor den enkeltes sociale,
             fysiske, psykiske og økonomiske forhold inddrages i behovsvurderingen.

             Det er således sagligt, at kommunen inddrager borgerens begrænsninger og
             nuværende boligforhold i vurderingen af behovet for en ældrebolig, når der skal
             ske udlejning efter de almindelige regler.

             Det bør dog nævnes, at vurderingen af behovet for en ældrebolig er uafhængig
             af kommunens økonomi eller kommunens vurdering af borgerens behov for
             hjælp efter serviceloven. Tilbud om personlig pleje og praktisk hjælp efter
             serviceloven skal ske på baggrund af en konkret og individuel vurdering af den
             enkelte persons behov og forudsætninger og dermed uafhængigt af boligform.
             Det er således ikke korrekt, når artiklen ’Søren må klare trapper og toiletbesøg
             på ét ben’ af 6. juli 2023 fra Danmarks Radio beskriver, at der med visitationen
             følger rettigheder i form af personlig pleje og praktisk hjælp.

             Det kan i øvrigt oplyses, at hvis almene ældreboliger ikke kan udlejes til den
             berettigede personkreds, kan de udlejes til andre boligsøgende. Dette betyder
             således, at alle vil kunne komme i betragtning til at leje en tom almen

                                                                                                                                               1
ældrebolig, hvis der ikke er efterspørgsel inden for den berettigede
personkreds. Ved ledighed skal boligerne på ny søges udlejet til den
berettigede personkreds.
Med venlig hilsen
Pernille Rosenkrantz-Theil
Social- og boligminister

d

                                                                                                                                  2
