                                                                              Retsudvalget 2022-23 (2. samling)
                                                                                                                Offentligt

Folketinget                                                                   Dato:     10. januar 2023
Lovsekretariatet                                                              Kontor:   Kontoret for Organiseret
Christiansborg                                                                          Kriminalitet
1240 København K                                                              Sagsbeh:  Simon Holmelund Lange
DK Danmark                                                                    Sagsnr.:  2023-0033-0502
                                                                              Dok.:     2682551

Besvarelse af spørgsmål nr. S 21 fra medlem af Folketinget Torsten Gejl
(ALT)

Hermed sendes besvarelse af spørgsmål nr. S 21, som medlem af Folketin-
get Torsten Gejl (ALT) har stillet til justitsministeren den 2. januar 2023.

Peter Hummelgaard

                   /
                                     Niklas V. Johansen

                                                                              Slotsholmsgade 10
                                                                              1216 København K.
                                                                              T +45 7226 8400
                                                                              www.justitsministeriet.dk
                                                                              jm@jm.dk

                                                                              Side 1/2
Spørgsmål nr. S 21 fra medlem af Folketinget Torsten Gejl (ALT):

       ”Mener ministeren, at en midlertidig grænsekontrol fortsat er en
       proportionel og rigtig løsning til at sikre Danmark mod organi-
       seret kriminalitet og international terrorisme, når antallet af sig-
       telser vejes op mod de gener, som kontrollen giver i grænseom-
       råderne?”
Svar:

Den tidligere regering besluttede som bekendt at genindføre midlertidig
grænsekontrol i en ny periode fra den 12. november 2022 til den 11. maj
2023. Beslutningen om genindførelse var begrundet i truslen mod Danmark
fra militante islamister og organiserede kriminelles udnyttelse af den fri be-
vægelighed samt bekymringer om større migrationsstrømme set i lyset af
bl.a. Ruslands invasion af Ukraine.

Jeg mener, at genindførelsen af den midlertidige grænsekontrol var en rigtig
beslutning. Det er dog samtidig vigtigt for regeringen, at kontrollen med
vores grænser tilrettelægges så hensigtsmæssigt og smidigt som muligt og
ikke skaber unødig gene for den enkelte borger. Som det fremgår af rege-
ringsgrundlaget (Ansvar for Danmark af december 2022), vil regeringen
derfor også bede relevante myndigheder om at vurdere grænsekontrollen
med henblik på at undersøge, om den målrettet kan gøres smidigere for
pendlere.

Jeg ved, at politiet allerede nu tilrettelægger og løbende tilpasser kontrollen
ud fra lokale forhold, efterretninger og trafikmønstre. Jeg har i den forbin-
delse også tillid til, at politiet benytter sig af alle de redskaber, som politiet
har til rådighed, for at sikre en så skånsom gennemførelse af grænsekontrol-
len for den enkelte borger som muligt.

                                                                                                                                               Side 2/2
