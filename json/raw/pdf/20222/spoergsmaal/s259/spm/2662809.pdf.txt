                                                      Udlændinge- og Integrationsudvalget 2022-23 (2. samling)
                                                                            (Omtryk - 17-02-2023 - Ændret adressat)
                                                                                                                        Offentligt

Spørgsmål nr. S 259
§ 20-spørgsmål til skriftlig besvarelse

Til:         Udlændinge- og integrationsministeren
Dato:        16. februar 2023
Stillet af:  Morten Messerschmidt (DF)
OMTRYKT:     (Ændret adressat, den 17. februar 2023)

Vil ministeren tilkendegive, om regeringen, når Danmark overtager
formandskabet for Ministerrådet i 2025, vil bestræbe sig på at få ændret
opholdsdirektivet, således at kriminelle unionsborgere, der ifalder frihedsstraf
eller lignende foranstaltning i et andet medlemsland, ikke fremover nyder
beskyttelse mod hjemsendelse efter EU-retten?
(Spm. nr. S 259).

Begrundelse
Spørgeren henviser til dommen mod nordafrikaneren Sofiane Amouhlal med
fransk statsborgerskab, der ved Østre Landsret (S-1239-21) den 28. oktober
2021 blev idømt fængsel i 4 år og 11 måneder for over 500 kriminelle forhold,
herunder voldtægt af et barn, hvoraf det fremgår: "Uanset det usædvanligt
store antal forhold, der har foreligget til samtidig påkendelse, finder
landsretten herefter, at der ikke foreligger et sådant ekstraordinært tilfælde, at
udvisningen af Sofiane Amouhlal kan anses for bydende nødvendig af
hensyn til den offentlige sikkerhed, jf. opholdsdirektivets artikel 28, stk. 3, litra
a”. Spørgeren henviser i øvrigt til straffesagerne mod kroatiske Gimi
Levakovic.

Svaret bedes sendt elektronisk til spørgeren på Morten.Messerschmidt@ft.dk
og til Lovsekretariatet på lov@ft.dk.

På Folketingets formands vegne
Lovsekretariatet

Kopi til justitsministeren                                                             Side 1 | 1
