Beskæftigelsesudvalget 2022-23 (2. samling)
                                                Offentligt

Folketingets Lovsekretariat                                                                 Beskæftigelsesministeriet
lov@ft.dk                                                                                   Holmens Kanal 20
                                                                                            1060 København K
Nick Zimmermann
nick.zimmermann@ft.dk                                                                       T +45 72 20 50 00
                                                                                            E bm@bm.dk
Folketingsmedlem Nick Zimmermann (DF) har den 20. januar 2023 stillet følgende              www.bm.dk
spørgsmål nr. S 137, som hermed besvares.
                                                                                            CVR 10172748
Spørgsmål nr. S 137:
”Vil ministeren svare konkret på spørgsmål nr. S 71, folketingsåret 2022-23 (2.             J.nr. 2023 - 510
samling), og dermed på, om ministeren er enig med sin partifælle og fhv. beskæfti-          30. januar 2023
gelsesminister Peter Hummelgaard, som tidligere har sagt: »Jeg vil gerne minde
om, at det er et centralt element i den danske aftalemodel, at Folketinget og den til
enhver tid siddende regering overlader den løbende regulering af løn- og ansættel-
sesvilkår til arbejdsmarkedets parter. Det gælder f.eks. også spørgsmål om frihed
med og uden løn på helligdage. Der er således ikke lovregulering om helligdage og
fridage. Derfor hører spørgsmålet om valgfrie helligdage til i den danske aftalemo-
del. Det mener jeg ikke, vi skal bryde med, og vi som regering og Folketing bør
fastholde, at emner som dette forhandles af og mellem arbejdsmarkedets parter«?”

Svar:

Min forgænger som beskæftigelsesminister blev med spørgsmål nr. S 1310 (folke-
tingsåret 2020-21) af Sikandar Siddique (MF, UFG) spurgt om sin holdning til, at
en række udenlandske virksomheder i Danmark har givet deres medarbejdere mu-
lighed for, at holde fri på de helligdage, som passer til deres tro, livssyn eller etnici-
tet via ordninger som flexhelligdage eller en mangfoldighedskalender. I den sam-
menhæng blev ministeren også spurgt, om han kunne støtte en lignende model i
forbindelse med de offentlige overenskomster herhjemme.

Dette afviste den daværende beskæftigelsesminister med henvisning til, at han var
af den opfattelse, at spørgsmålet om valgfrie helligdage hørte til i den danske afta-
lemodel. Dette var og er jeg helt enig med min forgænger i.

Jeg er naturligvis klar over, at det, vi i regeringen har foreslået at gøre – at afskaffe
store bededag og gøre den til en almindelig arbejdsdag – er usædvanligt. Dette æn-
drer ikke ved, at vi i regeringen har stor respekt for den danske arbejdsmarkedsmo-
del og for arbejdsmarkedets parter.
Venlig hilsen
Ane Halsboe-Jørgensen

                                                                                                   2
