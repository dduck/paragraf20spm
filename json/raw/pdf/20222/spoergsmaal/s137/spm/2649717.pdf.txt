                                         Beskæftigelsesudvalget 2022-23 (2. samling)
                                                                                         Offentligt

Spørgsmål nr. S 137
§ 20-spørgsmål til skriftlig besvarelse

Til:         Beskæftigelsesministeren
Dato:        20. januar 2023
Stillet af:  Nick Zimmermann (DF)

Vil ministeren svare konkret på spørgsmål nr. S 71, folketingsåret 2022-23 (2.
samling), og dermed på, om ministeren er enig med sin partifælle og fhv.
beskæftigelsesminister Peter Hummelgaard, som tidligere har sagt: »Jeg vil
gerne minde om, at det er et centralt element i den danske aftalemodel, at
Folketinget og den til enhver tid siddende regering overlader den løbende
regulering af løn- og ansættelsesvilkår til arbejdsmarkedets parter. Det
gælder f.eks. også spørgsmål om frihed med og uden løn på helligdage. Der
er således ikke lovregulering om helligdage og fridage. Derfor hører
spørgsmålet om valgfrie helligdage til i den danske aftalemodel. Det mener
jeg ikke, vi skal bryde med, og vi som regering og Folketing bør fastholde, at
emner som dette forhandles af og mellem arbejdsmarkedets parter«?
(Spm. nr. S 137).

Begrundelse
Spørgsmålet stilles på baggrund af ministerens svar på spørgsmål nr. S 71,
folketingsåret 2022-23 (2. samling), som ikke er fyldestgørende.

Svaret bedes sendt elektronisk til spørgeren på nick.zimmermann@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
