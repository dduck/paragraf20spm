Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Brigitte Jerkel (KF) har d. 15. august 2023 stillet
2023 - 6248  følgende spørgsmål nr. S 757 til social- og boligministeren, som hermed
             besvares.
Doknr.
739410       Spørgsmål nr. S 757:
             ”Hvad mener ministeren om de stigende udfordringer for hjemløsebladet Hus
Dato         Forbi, og agter ministeren at fremkomme med initiativer, der kan imødegå Hus
23-08-2023   Forbi-sælgerne, som er ramt af inflation og mindre salg?”

             Svar:
             Jeg er bekendt med udfordringerne i Hus Forbi, som også er beskrevet i den
             artikel fra Kristeligt Dagblad, som spørger har henvist til i spørgsmålet.

             Ministeriet har siden marts 2023 været i løbende kontakt med Hus Forbi om de
             udfordringer, de har haft i det indeværende år, der medførte, at de i februar
             2023 besluttede at lade prisen for en avis stige fra 30 kr. til 50 kr.

             Ministeriet har netop modtaget en redegørelse fra Hus Forbi, der blandt andet
             oplyser, at de ser en bekymrende tendens til, at antallet af solgte aviser er
             faldende. Hus Forbi forventer derfor, at salget af aviser vil være lavere i år end
             foregående år.

             Hus Forbi skaber stor værdi for nogle af de mennesker i vores samfund, der er
             allermest udsatte. Foreningen er gennem den landsdækkende avis med til at
             give en stemme til en gruppe af borgere, der ellers kan have vanskeligt ved at
             komme til orde. Jeg er glad for, at vi har en avis, der både er et talerør for
             borgere i hjemløshed, samtidig med, at det er borgerne selv, der sælger
             aviserne.

             Jeg har derfor bedt mit ministerium om at se nærmere på mulighederne for,
             hvordan vi kan imødegå de udfordringer, som Hus Forbi har, og jeg vil snarest
             muligt vende tilbage herom.

             Med venlig hilsen

             Pernille Rosenkrantz-Theil
             Social- og boligminister

                                                                                                                                               1
