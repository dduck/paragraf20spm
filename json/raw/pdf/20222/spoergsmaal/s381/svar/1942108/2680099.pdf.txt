                                                                                                Sundhedsudvalget 2022-23 (2. samling)

                                                                                                Slotsholmsgade 10-12  Offentligt
                                                                                                DK-1216 København K

                                                                                                T +45 7226 9000
                                                                                                F +45 7226 9001
                                                                                                M sum@sum.dk
                                                                                                W sum.dk

       Folketingets Lovsekretariat                                                              Dato: 22-03-2023
                                                                                                Enhed: PSYK
                                                                                                Sagsbeh.: DEPMZO
                                                                                                Sagsnr.: 2303723
                                                                                                Dok. nr.: 2617245

       Medlem af Folketinget Kirsten Normann Andersen (SF) har den 14. marts 2023 stillet
       følgende spørgsmål nr. S 381 til indenrigs- og sundhedsministeren, som hermed be-
       svares.

       Spørgsmål S 381:
       ”Mener ministeren, at den nuværende udredning og behandling af personer med
       Myalgisk Encephalomyelitis (ME) er tilfredsstillende?”

       Begrundelse
       Der henvises til Lone Dalsgaards beretning om hendes ME-diagnose og erfaring med
       sundhedsvæsenet, jf. SUU alm. del – bilag 114, 2022-23 (2. samling).

       Svar:
       Vi må desværre erkende, at mange patienter med ME / kronisk træthedssyndrom har
       oplevet et utilfredsstillende og usammenhængende forløb i mødet med sundhedsvæ-
       senet. Det vidner beretningen fra Lone Dalsgaard også om.

       Derfor har vi også en vigtig opgave i at arbejde for, at patienterne fremover møder et
       langt mere sammenhængende sundhedsvæsen, der bedre er i stand til at hjælpe pa-
       tienterne. Det gælder ikke mindst for de patienter, hvor deres sygdom fortsat er præ-
       get af manglende viden om årsager og behandling.

       Jeg kan dog oplyse, at der er taget en række skridt for at forbedre forholdene for pa-
       tienter med blandt andet ME / kronisk træthedssyndrom. Ikke mindst er der oprettet
       en række nye specialfunktioner for patienter med funktionelle lidelser, der skal bi-
       drage til udviklingen af udredning og behandling af patientgruppen. Disse vil også
       komme ME-patienter til gavn. For nylig har Sundhedsstyrelsen desuden udgivet en
       håndbog om funktionelle lidelser med gode råd og viden, der er målrettet patienter
       og pårørende, hvilket supplerer tidligere udgivet materiale fra styrelsen målrettet al-
       men praksis.

. / .  Jeg kan i øvrigt henvise til den daværende sundhedsministers svar på SUU alm. del –

       spm. 209 (2021-22) for en gennemgang af initiativer på området.

                                    Med venlig hilsen

                                    Sophie Løhde
