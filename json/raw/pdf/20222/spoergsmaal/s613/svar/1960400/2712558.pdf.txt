                             Kulturudvalget 2022-23 (2. samling)
                                                                Offentligt

                             Kulturministeren

Folketingets Lovsekretariat  Kulturministeriet
Christiansborg               Nybrogade 2
1240 København K             1203 København K

                             Tlf                                                                                        : 33 92 33 70

                             E-mail : kum@kum.dk

                             Web : www.kum.dk

                                                                                                          23. maj 2023

Folketingsmedlem (Mai Mercado) har stillet mig følgende spørgsmål nr. S 613, som jeg
hermed besvarer.

Spørgsmål:

Er ministeren enig i, at lovgivningen vedrørende digitale krænkelser er forældet, når
skuespillere oplever, at nøgen- og sexscener fra film systematisk klippes ud og deles på
digitale platforme som Reddit, og agter ministeren at ændre lovgivningen, således at der
bliver mulighed for at retsforfølge dem, der deler det krænkende indhold?
Begrundelse
Der henvises til artiklen »Danske skuespilleres nøgenscener deles systematisk på nettet«
bragt den 10. maj 2023 på DR’s hjemmeside.

Svar:

Jeg har fuld forståelse for, at skuespillere finder det krænkende at få delt sekvenser fra
spillefilm mv., der indeholder nøgen- eller sexscener. Derfor er det også positivt, at der i
den ophavsretlige regulering er forskellige redskaber til at håndtere sådanne delinger.

I henhold til de ophavsretlige regler har rettighedshaveren eneret til at råde over fx en
film ved at fremstille eksemplarer af den og gøre den tilgængelig for almenheden. Ene-
retten indebærer, at man ikke uden rettighedshaverens tilladelse må fremstille kopier af
filmen eller sprede filmen til almenheden, herunder på internettet.

Ophavsretsloven indeholder forskellige sanktionsmuligheder, som en rettighedshaver
kan anvende, hvis der foretages en handling i strid med ophavsretsloven. Den, som har
krænket ophavsretten, kan bl.a. idømmes en straf eller pålægges at betale en erstatning
og/eller godtgørelse til rettighedshaveren. Rettighedshaveren kan også få nedlagt et for-
bud for at sikre, at der ikke sker yderligere krænkelser af ophavsretten.

Rettighedshaveren kan enten rejse en sag mod Reddit eller den bruger, der har lagt ind-
holdet op, alt efter om Reddit kan betragtes som en onlineindholdsdelingstjeneste i op-
havsretslovens forstand.

                                                                                                                        Dok. nr. 104833
Jeg har noteret mig, at RettighedsAlliancen i den i spørgsmålet omtalte sag har politian-
meldt en Reddit-bruger for krænkelse af ophavsretten i forbindelse med deling af 347
nøgenscener i spillefilm og serier.
Jeg mener, at ophavsretsloven giver de muligheder, der er nødvendige for at håndtere
sager som den foreliggende, og jeg ser derfor ikke et behov for at ændre de ophavsretlige
regler.
I forhold til reglerne i straffeloven har Justitsministeriet oplyst, at det er Justitsministe-
riets vurdering, at deling af sekvenser fra spillefilm ikke vil være strafbart efter straffe-
lovens § 264 d. Det bemærkes i den forbindelse, at Straffelovrådet i betænkning nr. 1563
om freds- og ærekrænkelser fra 2017 forholdt sig til bestemmelsens gerningsindhold og
strafniveauet. Straffelovrådet var blevet bedt om at vurdere, om der var behov for at mo-
dernisere eller i øvrigt foretage ændringer af straffelovens bestemmelser om krænkelse
af privatlivets fred og ærekrænkelse i lyset af den samfundsmæssige udvikling. Straffe-
lovrådet fandt efter overvejelser, der navnlig inddrog oplysninger om børn og unges in-
ternetadfærd, at der ikke var grundlag for ændringer i kriminaliseringen efter straffelo-
vens § 264 d.
Regeringen har stort fokus på at bekæmpe digitale krænkelser. Regeringen har for tiden
et lovforslag med en række initiativer mod digitale krænkelser til behandling i Folketin-
get, jf. lovforslag nr. L 50 af 22. februar 2023 om ændring af straffeloven og retsplejeloven.
Lovforslaget har bl.a. til formål at gennemføre arbejdsgruppen om digitale krænkelsers
anbefalinger til ændringer af straffeloven i overensstemmelse med den politiske aftale af
29. juni 2022 om initiativer mod digitale krænkelser.

Med venlig hilsen

Jakob Engel-Schmidt

                                                                               Side 2
