                                                                                 Socialudvalget 2022-23 (2. samling)
                                                                                                                     Offentligt

Spørgsmål nr. S 227
§ 20-spørgsmål til skriftlig besvarelse

Til:         Social- og boligministeren
Dato:        6. februar 2023
Stillet af:  Theresa Berg Andersen (SF)

Mener ministeren stadig, som ministeren gav udtryk for som
Socialdemokratiets socialordfører i 2019, at der skal laves et internationalt
samarbejde for at forhindre familier fra ekstreme religiøse fællesskaber i at
flytte til et andet europæisk land?
(Spm. nr. S 227).

Begrundelse
Der henvises til, at Jyllands-Posten har bragt en række historier om, at det
tidligere Faderhuset er aktive i udlandet, og at afhoppere fra netværket
beretter om afstraffelse og vold mod børn og voksne, og at ministeren som
socialordfører for Socialdemokratiet tidligere har udtrykt bekymring for netop
det tidligere Faderhusets ageren, jf. artiklen i Jyllands-Posten den 6. februar
2023: »Minister reagerer på anklager mod sekt: Jeg er virkelig bekymret«.

Svaret bedes sendt elektronisk til spørgeren på theresa.berg.andersen@ft.dk
og til Lovsekretariatet på lov@ft.dk.

På Folketingets formands vegne
Lovsekretariatet

                                                                                 Side 1 | 1
