                                                                         Transportudvalget 2022-23 (2. samling)
                                                                                                                 Offentligt

                                                                         Transportministeren

Lovsekretariatet                                                         31. marts 2023
Folketinget                                                              2023-1536

                                                                         Frederiksholms Kanal 27 F
                                                                         1220 København K

                                                                         Telefon 41 71 27 00

Folketingsmedlem Kenneth Fredslund Petersen (DD) har den 17.
marts 2023 stillet mig følgende spørgsmål, som jeg hermed skal
besvare.

Spørgsmål nr. S 400:

Finder ministeren det rimeligt, at udenlandske lastbilchauffører
skylder den danske statskasse 14,4 mio. kr. som følge af de uden-
landske chaufførers forsømte bødebetalinger?

Svar:

Nej – og det er selvsagt et vigtigt problem at få løst. Det strider
mod både min retsfølelse og retsfølelsen blandt danske vognmænd,
at så mange p-afgifter ligger ubetalte hen.

Det glæder mig derfor også, at det nu går den rigtige vej med ind-
drivelsen. Det gælder ikke mindst EPC, hvis succesrate fra 3. til 4.
kvartal 2022 steg fra ca. 14 til ca. 18 pct. af de sager, som Færdsels-
styrelsen har oversendt til EPC siden den 1. januar 2021. Tallet skal
gerne stige yderligere efter, at jeg i januar i år gav grønt lys til at
forlænge den såkaldte ”long stop date”, som er den tid EPC må
brug på hver sag, fra fire måneder til et år. Ikke desto mindre har
jeg netop inviteret Transportudvalget til en drøftelse i april om nye
tiltag til at styrke styrelsens parkeringskontrol.

Med venlig hilsen

Thomas Danielsen
