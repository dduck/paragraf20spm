Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.     Medlem af Folketinget Mai Mercado (KF) har d. 19. januar 2023 stillet følgende
2023 - 738  spørgsmål nr. S 125 til social- og boligministeren, som hermed besvares.

Doknr.      Spørgsmål nr. S 125:
658735      ”Såfremt ministeren er enig i, at den politiske aftale, der forbød udenlandske
            proformaægteskaber i Danmark, har betydet, at bryllupsturismen har været
Dato        voldsomt udfordret på Ærø, fordi sagsbehandlingen i Familieretshuset har
26-01-2023  været og fortsat er ekstremt langsommelig, hvad vil ministeren så tage af
            initiativer for at leve op til den politiske aftale, hvori der står, at man skal holde
            hånden under bryllupsturismen?”

            Svar:
            Som det er spørgeren bekendt, blev forbuddet mod proformaægteskaber
            indført på baggrund af alvorlige oplysninger om, at kriminelle netværk
            organiserede proformaægteskaber i Danmark for at få adgang til ophold i EU.

            Indsatsen mod proformaægteskaber blev evalueret i 2020, og af evalueringen
            fremgik bl.a., at antallet af politianmeldelser i forbindelse med indgåelse af
            internationale ægteskaber faldt med 91 pct. fra 2018 til 2019, som var det
            første år efter forbuddet mod proformaægteskaber trådte i kraft. Det var
            Rigspolitiets vurdering, at dette fald skyldtes lovændringen. Evalueringen
            konkluderede samtidig, at der – som forudsat i den politiske aftale bag
            forbuddet – fortsat var grobund for bryllupsturisme i Danmark. Den daværende
            minister orienterede ordførerne samt spørgeren om evalueringen ved et møde i
            efteråret 2020 og kunne konstatere, at der var tilfredshed med indsatsen.

            Da der i spørgsmålet henvises til, at sagsbehandlingen i Familieretshuset er
            ”ekstremt langsommelig”, har jeg indhentet bidrag fra Familieretshuset om
            sagsbehandlingen samt antallet af ansøgninger fra internationale par om
            prøvelse af ægteskabsbetingelserne.

            Familieretshuset har oplyst, at man i 2022 modtog i alt 20.173 ansøgninger om
            prøvelse af ægteskabsbetingelserne. Det oplyses videre, at 1.887 ansøgninger
            kom fra par, der i ansøgningen havde anført at ville indgå ægteskab på Ærø.
            Dette placerer Ærø på 2. pladsen over de mest søgte kommuner at indgå
            ægteskab i i 2022, kun overgået af København.

            Om sagsbehandlingstiden har Familieretshuset oplyst, at man i 2022 ift. 93 pct.
            af ansøgningerne har overholdt de to 5-dages-principper, som er sat for

                                                                                                                                              1
sagsbehandlingen. De to fem-dages-principper indebærer, at en sag enten skal
være afgjort inden for 5 arbejdsdage efter modtagelsen, eller at sagen inden 5
arbejdsdage efter modtagelsen skal være visiteret til nærmere undersøgelse,
hvis ikke sagen er fuldt oplyst. Familieretshuset har videre oplyst, at
sagsbehandlingstiden fra sagen var fuldt oplyst, til sagen blev afsluttet var 0-15
dage i 80 pct. af de afsluttede ansøgninger.
Antallet af ansøgninger viser, at der fortsat er god grobund for bryllupsturisme i
Danmark, herunder på Ærø. På den baggrund og på baggrund af
Familieretshusets oplysninger om sagsbehandlingen mener jeg ikke, at der er
behov for yderligere tiltag for at understøtte bryllupsturismen på Ærø.
Med venlig hilsen
Pernille Rosenkrantz-Theil
Social- og boligminister

                                                                                                                                  2
