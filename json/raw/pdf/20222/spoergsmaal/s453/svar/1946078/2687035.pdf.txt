Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                   Ministeren
Christiansborg
                                                                              Frederiksholms Kanal 21
Medlem af Folketinget Lotte Rod (RV) har den 30. marts 2023 stillet           1220 København K
spørgsmål nr. S 453, som hermed besvares.                                     Tlf. nr.: 33 92 50 00
                                                                              E-mail: uvm@uvm.dk
Spørgsmål nr. S 453:                                                          www.uvm.dk
"Hvad er ministerens holdning til, at HF i Nørre Nissum er ved at blive       CVR-nr.: 20453044
skåret ned til 56 elever, hvilket er under de 84, som er ministeriets vurde-
ring af minimum?"                                                             4. april 2023
                                                                              Sagsnr.: 23/06466
Svar:
Indledningsvist bemærkes, at en af hensigterne med den nye centrale ka-
pacitetsfastsættelse for gymnasiale uddannelser, herunder regler om mini-
mumskapacitet, netop er at understøtte elevgrundlaget på gymnasiale ud-
bud i tyndtbefolkede områder.

Det er vigtigt at understrege, at gymnasiernes endelige kapaciteter ikke er
fastlagt endnu. De kapacitetstal, som gymnasierne senest har fået ud-
meldt, er foreløbige kapacitetstal. Senest den 15. maj udmeldes de endelige
kapaciteter, som fastsættes på baggrund af de foreløbige kapaciteter med
eventuelle justeringer på baggrund af de faktiske søgetal. Der vil generelt
kunne være tale om både op- og nedjusteringer af institutionernes kapa-
citeter, inden de endelige kapaciteter bliver fastsat.

Der vil i forbindelse med den endelige kapacitetsfastsættelse blandt andet
være mulighed for – ud fra en konkret vurdering – at foretage opjusterin-
ger af kapaciteten på en institution i et tyndtbefolket område, hvis insti-
tutionen har fået flere førsteprioritetsansøgere, end den har plads til
ifølge den foreløbige kapacitet, hvis institutionen selv ønsker det.

Der er i reglerne om minimumskapacitet indbygget en mulighed for, at
børne- og undervisningsministeren kan sætte en lavere minimumskapaci-
tet end 84 på baggrund af en konkret vurdering og efter dialog med insti-
tutionen. Det kan for eksempel være nødvendigt, hvis der ikke bor til-
strækkeligt mange ansøgere i et gymnasiums umiddelbare nærhed.
Derudover bemærkes, at der i de foreløbige kapaciteter kun er medtaget
det skønnede antal førsteprioritetsansøgere frem til en måned efter an-
søgningsfristen, hvor alle ansøgere, der har søgt en gymnasial uddan-
nelse, fordeles af den centrale fordelingsalgoritme. Der er således i de fo-
reløbige kapaciteter ikke afsat kapacitet til såkaldte 'eftertilmeldere' – dvs.
ansøgere, der søger for sent til, at de kan indgå i den centrale fordelings-
algoritme. Erfaringsmæssigt er der på hf en særlig stor andel af ansø-
gerne, der søger optagelse efter fristen. Når regionen fordeler eftertilmel-
derne, er der mulighed for at hæve kapaciteten for et givet udbud for at
tilvejebringe et tilstrækkeligt antal pladser til disse ansøgere.
Samlet set finder jeg på baggrund af ovenstående ikke anledning til be-
kymring for kapacitetsfastsættelsen for hf-udbuddet i Nørre Nissum, idet
kapacitetsfastsættelsesprocessen som beskrevet ovenfor endnu ikke er til-
endebragt.

                                Med venlig hilsen
                                 Mattias Tesfaye

                                                                                                                    2
