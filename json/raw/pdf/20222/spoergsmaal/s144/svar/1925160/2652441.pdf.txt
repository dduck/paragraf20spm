                             Børne- og Undervisningsudvalget 2022-23 (2. samling)
                                                                                          Offentligt

Folketingets Lovsekretariat                                                  Ministeren
Christiansborg
                                                                             Frederiksholms Kanal 21
                                                                             1220 København K
                                                                             Tlf. nr.: 33 92 50 00
                                                                             E-mail: uvm@uvm.dk
                                                                             www.uvm.dk
                                                                             CVR-nr.: 20453044

Medlem af Folketinget Karina Adsbøl (DD) har den 23. januar 2023 stil-       27. januar 2023
let spørgsmål nr. S 144, som hermed besvares.                                Sagsnr.: 23/01566

Spørgsmål nr. S 144:
Mener ministeren, at unge med handicap eller andre særlige behov i hø-
jere grad skal have mulighed for at gennemføre en uddannelse på lige fod
med unge uden særlige behov, og vil ministeren i den forbindelse rede-
gøre for, om det er ministerens vurdering, at der er brug for, at vi for-
bedrer mulighederne for, at unge med et handicap eller andre særlige be-
hov kan få dispensation til at forlænge deres uddannelse, f.eks. i de til-
fælde, hvor en lægefaglig vurdering viser, at en forlængelse med al sand-
synlighed vil medføre, at den unge gennemfører sin uddannelse?

Svar:
Regeringen mener, at alle unge i Danmark skal have mulighed for at gen-
nemføre en uddannelse. Det gælder også unge med handicap eller andre
særlige behov, der kan have det svært i uddannelsessystemet. Det er der-
for vigtigt, at vi sikrer, at disse unge får mulighed for at gennemføre en
uddannelse på lige fod med andre unge uden særlige behov.

Der er allerede gode muligheder for, at unge med særlige behov kan gen-
nemføre en uddannelse i Danmark. Generelt for ungdomsuddannelserne
skal den specialpædagogiske støtte (SPS) sikre, at elever og lærlinge med
en fysisk eller psykisk funktionsnedsættelse kan gennemføre uddannelsen
på lige fod med andre elever.

For så vidt angår de gymnasiale uddannelser er der på nuværende tids-
punkt 14 klasser for unge med Autisme Spektrum Forstyrrelser (ASF) og
et stort antal af særligt tilrettelagte klasser for elever med andre udfor-
dringer og diagnoser. Derudover kan institutionen i helt særlige tilfælde
tilrettelægge et forlænget uddannelsesforløb for elever, der på grund af
funktionsnedsættelse eller tilsvarende vanskeligheder er forhindret i at
følge undervisningen på normal vis.
Der er for elever og lærlinge på erhvervsuddannelser med funktionsned-
sættelser eller tilsvarende vanskeligheder mulighed for at udstrække
grundforløbets 2. del med op til 50 pct. Ordningen er indført fra 1. ja-
nuar 2022 som et to-årigt forsøg, således at ordningen eventuelt kan ju-
steres før permanentgørelse fra 2024.
Herudover har de pågældende elever og lærlinge efter reglerne i er-
hvervsuddannelsesloven mulighed for at gennemføre oplæringen på ned-
sat tid, således at uddannelsesforløbet forlænges.
Det er vigtigt for regeringen, at der uddannes flere faglærte i Danmark.
Det er i den forbindelse naturligt også at se nærmere på, hvordan en
mere fleksibel tilrettelæggelse af erhvervsuddannelsesforløbet, herunder
fx i form af særligt tilrettelagte forløb for elever og lærlinge med funkti-
onsnedsættelser mv., kan bidrage til, at flere elever og lærlinge tiltrækkes
og ikke mindst fastholdes i uddannelsen.

                                Med venlig hilsen
                                 Mattias Tesfaye

                                                                                                                    2
