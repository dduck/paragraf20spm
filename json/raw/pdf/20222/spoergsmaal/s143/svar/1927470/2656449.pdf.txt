                                 Beskæftigelsesudvalget 2022-23 (2. samling)
                                                                                 Offentligt

Folketingets Lovsekretariat                                                             Beskæftigelsesministeriet
lov@ft.dk                                                                               Holmens Kanal 20
                                                                                        1060 København K
Jens Henrik Thulesen Dahl
Jens.Henrik.Thulesen.Dahl@ft.dk                                                         T +45 72 20 50 00
                                                                                        E bm@bm.dk
                                                                                        www.bm.dk

                                                                                        CVR 10172748

                                                                                        J.nr. 23/01249
                                                                                        3. februar 2023

Folketingsmedlem Jens Henrik Thulesen Dahl (DD) har den 20. januar 2023 stillet
følgende spørgsmål nr. S 143, som hermed besvares.

Spørgsmål nr. S 143:
”Mener ministeren, at det er rimeligt, at patienter, der er blevet tilkendt erstatning
for tabt arbejdsfortjeneste, fordi de er blevet fejlbehandlet, samtidig modregnes i
deres pension som følge af udbetalingen fra Patienterstatningen?”

Svar:
Indledningsvist vil jeg gerne understrege, at det altid er meget ulykkeligt, når en
borger bliver fejlbehandlet og af den grund får nedsat sin arbejdsevne i en sådan
grad, at det giver ret til en erstatning. Det gælder uanset alder, og uanset om perso-
nen modtager f.eks. førtids- eller folkepension.

Det er et grundlæggende princip, at sociale forsørgelsesydelser, som f.eks. folke-,
førtids- og seniorpension, er målrettet de borgere med det største økonomiske be-
hov. Pensionen bliver derfor reguleret på baggrund af indtægter. Det er dog muligt
for pensionisten at have samlede indtægter af en vis størrelse, før pensionen grad-
vist sættes ned. I indtægtsgrundlaget for beregning af pensionen indgår blandt an-
det pensionistens skattepligtige indkomst.

I forhold til erstatninger skelner de gældende pensionsregler mellem, om erstatnin-
gen udbetales løbende – og således har karakter af en løbende forsørgelsesydelse –
eller som et engangsbeløb.

Erstatninger, der udbetales som en løbende ydelse, og som har karakter af en for-
sørgelsesydelse, er skattepligtige og vil derfor indgå i indtægtsgrundlaget, når pen-
sionistens samlede indkomst opgøres til brug for pensionsberegningen.

Erstatninger, der udbetales som engangsbeløb, regnes ikke med i den skattepligtige
indkomst og indgår derfor ikke i indtægtsgrundlaget, når pensionistens samlede
indkomst opgøres. Engangsbeløb har altså ikke betydning for pensionens størrelse
og indgår heller ikke i formueopgørelsen ved beregning af pensionisters ret til æl-
drecheck og helbredstillæg.
En ændret målretning vil være et spørgsmål om at ændre prioriteringen af de of-
fentlige ressourcer.
Reglerne er altså udtryk for en målretning af pensionsydelsen til de pensionister,
der har færrest midler at leve for.
Venlig hilsen
Ane Halsboe-Jørgensen
Beskæftigelsesminister

                                                                                                   2
