                                                                               Erhvervsudvalget 2022-23 (2. samling)
                                                                                                                      Offentligt

Folketingets Lovsekretariat                                                    ERHVERVSMINISTEREN

                                                                               3. februar 2023

Besvarelse af spørgsmål 163 stillet af Kirsten Normann Andersen (SF)           ERHVERVSMINISTERIET
den 26. januar 2023.
                                                                               Slotsholmsgade 10-12
Spørgsmål 163:                                                                 1216 København K
Hvad tænker ministeren om, at DR Kontant med brug af mystery shoppers
afslører et omfattende salg af såkaldte puff bars, imens Sikkerhedsstyrelsen   Tlf.  33 92 33 50
kun kan finde frem til tom emballage?
                                                                               Fax. 33 12 37 78
Svar:
Jeg går ud fra, at der i spørgsmålet henvises til en konkret sag fra DR Kon-   CVR-nr. 10092485
tant, hvor Sikkerhedsstyrelsen kun har fundet tom emballage fra såkaldte
puff bars i forbindelse med et kontrolbesøg. Jeg har ikke mulighed for at      EAN nr. 5798000026001
kommentere den konkrete sag, men jeg er meget opmærksom på problem-
stillingen vedrørende salg af nye ulovlige nikotinprodukter som for eksem-     em@em.dk
pel puff bars, og særligt at børn og unge starter et nikotinforbrug med disse
produkter.                                                                     www.em.dk

Sikkerhedsstyrelsens kontrol med salg af ulovlige e-cigaretprodukter er
mangesidet, samt målrettet mod de observerede nye markedstendenser.
Styrelsen laver både fysisk tilsyn i kiosker og butikker, og overvåger hjem-
mesider og digitale platforme/sociale medier, hvor der søges aktivt efter de
ulovlige e-cigaretter online. Sikkerhedsstyrelsen har således i dag flere mu-
ligheder for at finde frem til ulovlige produkter, som for eksempel ulovlige
engangs-e-cigaretter, og ikke kun tom emballage.

Sikkerhedsstyrelsens tilsynsførende kan anonymt observere butikker for at
se, om der foregår salg af ulovlige produkter. På et tilsyn uden skjult iden-
titet kan den tilsynsførende desuden kigge i for eksempel baglokaler og bag
disken.

Som det fremgår af regeringsgrundlaget, vil regeringen tage initiativ til at
lave en bred forebyggelsesplan målrettet børn og unge, og her vil vi også
kigge på, hvad der kan gøres på tobaks- og nikotinområdet.

Med venlig hilsen
Morten Bødskov
