Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                 Ministeren
Christiansborg
                                                                            Frederiksholms Kanal 21
Medlem af Folketinget Helene Liliendahl Brydensholt (ALT) har den 2.        1220 København K
marts 2023 stillet spørgsmål nr. S 325, som hermed besvares.                Tlf. nr.: 33 92 50 00
                                                                            E-mail: uvm@uvm.dk
Spørgsmål nr. S 325:                                                        www.uvm.dk
Hvordan mener ministeren, at en stigning i ufaglærte ansatte og en fal-     CVR-nr.: 20453044
dende pædagogandel kan være positivt i forhold til arbejdsmiljøet i vores
daginstitutioner og rekruttering af pædagoger?                              9. marts 2023
                                                                            Sagsnr.: 23/04518
Begrundelse
I Folketingets spørgetid den 8. februar 2023 svarede ministeren, at der er
kommet flere voksne i vores daginstitutioner som følge af loven om mi-
nimumsnormeringer. Ministeren udtalte, at loven om minimumsnorme-
ringer betyder 1 voksen pr. 3 børn i vuggestuen og 1 voksen pr. 6 børn i
børnehaven. Desuden fremhævede ministeren, at loven har forbedret ar-
bejdsmiljøet grundet de flere voksne, som dog primært er nyansatte ufag-
lærte og ikke pædagoger. Ministeren udtalte også, at der er kommet 1.000
flere pædagogiske personaler på området. Der er til sammenligning knap
4.000 daginstitutioner i Danmark i følge tal fra Danmarks Statistik 2020.

Svar:
Et godt arbejdsmiljø handler blandt andet om, at der er det nødvendige
personale i vores daginstitutioner. Det kommende lovkrav om mini-
mumsnormeringer i daginstitutioner vil bidrage til, at der kommer mere
pædagogisk personale i vuggestuer og børnehaver.

Vi kan allerede nu se en stigning i antallet af pædagogisk personale, både
generelt set og specifikt ift. uddannede pædagoger. Fra 2019 til 2021 er
der sket en stigning i antallet af pædagogisk personale i de kommunale og
selvejende daginstitutionerne på ca. 4.700, hvoraf ca. 900 er uddannet
pædagoger. Stigningen i antallet af pædagogisk personale skal ses i lyset
af covid-19 situationen, hvor der særligt blev ansat et større antal pæda-
gogmedhjælpere. Samtidig ses det, at der er kommet færre børn pr. pæ-
dagog sammenlignet med 2019. I 2019 var der 8,1 børn pr. pædagog,
mens der i 2021 var 8 børn pr. pædagog. Samme tendens ses for antallet
af børn pr. pædagogisk assistent.
Jeg tror på, at de ekstra medarbejdere ude på stuerne kan bidrage til, at
det pædagogiske personale vil have mere tid og overskud til børnene, og
at det også kan være med til at skabe en positiv forandring og et arbejds-
miljø, hvor flere har lyst til at vælge pædagogfaget til.
Dagtilbudsområdet står over for store rekrutteringsudfordringer, og i
flere kommuner er det svært at besætte de pædagogstillinger, der bliver
slået op. Det er afgørende for regeringen, at vi sikrer kvalificeret pædago-
gisk personale, der har faglig viden om børns trivsel, udvikling, læring og
dannelse.
Derfor foreslår regeringen i finanslovsudspillet for 2023 at fastholde den
opkvalificeringspulje, som blev afsat i regi af aftalen om minimumsnor-
meringer. Det betyder, at vi understøtter, at flere af de erfarne og dygtige
pædagogmedhjælpere i vores daginstitutioner kan få mulighed for at
blive uddannet til pædagog eller pædagogisk assistent. Puljen skal således
bidrage til at styrke fagligheden og hæve uddannelsesdækningen i vores
daginstitutioner.

                                Med venlig hilsen

                                 Mattias Tesfaye

                                                                                                                    2
