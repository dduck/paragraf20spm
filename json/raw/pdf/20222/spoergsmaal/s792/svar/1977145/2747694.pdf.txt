                                                                                            Sundhedsudvalget 2022-23 (2. samling)

                                                                                            Slotsholmsgade 10-12  Offentligt
                                                                                            DK-1216 København K

                                                                                            T +45 7226 9000
                                                                                            F +45 7226 9001
                                                                                            M sum@sum.dk
                                                                                            W sum.dk

Folketingets Lovsekretariat                                                                 Dato: 07-09-2023
                                                                                            Enhed: PSYK
                                                                                            Sagsbeh.: DEPMSAN
                                                                                            Sagsnr.: 2312243
                                                                                            Dok. nr.: 2835511

Medlem af Folketinget Anne Valentina Berthelsen (SF) har den 30. august 2023 stillet
følgende spørgsmål nr. S 792 til indenrigs- og sundhedsministeren, som hermed be-
svares.

Spørgsmål S 792:
”Mener ministeren ikke, at det er nødvendigt, at der investeres penge i psykiatrien
allerede i 2023 som aftalt i den brede aftale om en 10-årsplan for psykiatrien og men-
tal sundhed? (Spm. nr. S 792).

Begrundelse:
I et interview på politiken.dk den 30. august 2023 lægger ministeren op til først at på-
begynde investeringer i psykiatrien fra 2024 og frem, hvilket ikke stemmer overens
med aftalen om en 10-årsplan for psykiatrien og mental sundhed.”

Svar:
Jeg kan betrygge spørgeren med, at regeringen allerede i april i år med finanslovsaf-
talen for 2023 – som blandt andet blev indgået med spørgerens parti – har påbegyndt
en langsigtet investering i psykiatrien. Med finansloven for 2023 er der således sikret
den aftalte finansiering i Aftale om 10-årsplanen for Psykiatri og mental sundhed på
450 mio. kr. i 2023.

Idet psykiatrien er en tårnhøj prioritet for regeringen, blev der med finansloven for
2023 endvidere afsat ekstra midler til psykiatrien udover den politiske aftale, således
at løftet i 2023 til psykiatrien ender på mere end 0,5 mia. kr.

Regeringen har derudover påtaget sig ansvaret for at sikre en hel og fuldt finansieret
10-årsplan for psykiatrien. Det leverer vi på nu. Vi vil sikre et markant løft af psyki-
atrien. Regeringen vil således gradvist løfte bevillingen til psykiatrien yderligere med i
alt 3,2 mia. kr. I 2024 vil regeringen foruden løftet af psykiatrien med aftalen fra før
valget løfte psykiatrien med yderligere 467 mio. kr.

I alt vil psykiatrien i 2030 samlet være løftet med 4,3 mia. kroner over 10 år.

                                          Med venlig hilsen

                                            Sophie Løhde
