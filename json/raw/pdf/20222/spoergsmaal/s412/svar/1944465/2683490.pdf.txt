                                                                                         Sundhedsudvalget 2022-23 (2. samling)

                                                                                         Slotsholmsgade 10-12  Offentligt
                                                                                         DK-1216 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

Folketingets Lovsekretariat                                                              Dato: 28-03-2023
                                                                                         Enhed: SPOLD
                                                                                         Sagsbeh.: DEPLLJE
                                                                                         Sagsnr.: 2304130
                                                                                         Dok. nr.: 2624186

Medlem af Folketinget Mette Thiesen (DF) har den 20. marts 2023 stillet følgende
spørgsmål nr. S 412 til indenrigs- og sundhedsministeren, som hermed besvares.

Spørgsmål S 412:
”Hvad påtænker ministeren at gøre for at sikre, at man på mave- og tarmkirurgisk af-
deling på Aarhus Universitetshospital igen kan behandle patienter til tiden, så de ikke
risikerer forværring i ventetiden, som gør en operation umulig?

Begrundelse
Der henvises til artiklen »Livstruende ventetider på kræftafdeling i Aarhus: Svært syge
kræftpatienter venter op til to måneder på operation« bragt den 19. marts 2023 på
DR’s hjemmeside.”

Svar:
Det er rystende at høre om forholdene for patienter tilknyttet mave- og tarmkirurgisk
afdeling på Aarhus Universitetshospital.

Som følge af sagen har jeg præsenteret en plan med en række konkrete initiativer
med henblik på at sikre genopretning af kræftområdet:

     • Faglig gennemgang af ventetider og kapacitet på kræftområdet
     • Styrket regeloverholdelse
     • Forstærket indberetning til sundhedsmyndighederne
     • Indskærpelse af regionernes vejledningspligt om erstatning
     • Nedsættelse af Politisk Taskforce for Kræftforløb

                                          Med venlig hilsen

                                            Sophie Løhde
