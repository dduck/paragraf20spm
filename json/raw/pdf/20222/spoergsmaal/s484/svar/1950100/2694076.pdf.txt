                  Udlændinge- og Integrationsudvalget 2022-23 (2. samling)
                                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Brigitte Klintskov Jerkel (KF) har den 14. april 2023 stillet       20. april 2023
følgende spørgsmål nr. S 484 til udlændinge- og integrationsministeren, som her-
med besvares.                                                                             Udlændinge- og
                                                                                          Integrationsministeriet
Spørgsmål S 484:
                                                                                          Slotsholmsgade 10
Finder ministeren det problematisk, at lovgivningen om opholdstilladelser de facto        1216 København K
er sat ud af drift grundet lange sagsbehandlingstider, og hvad agter ministeren at
gøre ved problematikken vedrørende det fåtal af syrere, der får inddraget eller           Tel.      6198 4000
nægtet forlængelse af deres opholdstilladelse i Danmark, jf. artiklen »Markant fald:
Kun få syrere mister nu opholdstilladelsen i Danmark« bragt i Berlingske den 12.          Mail      uim@uim.dk
april 2023?
                                                                                          Web       www.uim.dk
Svar:
                                                                                          CVR-nr. 36977191
Jeg er ikke enig i, at lovgivningen om opholdstilladelser de facto er sat ud af drift på
grund af lange sagsbehandlingstider. Men det er klart, at modtagelsen og behand-          Sags nr.  2023 - 6496
lingen af sager vedrørende fordrevne fra krigen i Ukraine har trukket store veksler       Akt-id    2286277
på myndighederne. Tilstrømningen betød, at der blev prioriteret et ekstraordinært
stort antal medarbejdere fra den almindelige drift i Udlændingestyrelsen med hen-
blik på at håndtere de Ukraine-relaterede opgaver, ligesom der blev udlånt medar-
bejdere fra ministerområdets øvrige myndigheder til opgaverne.

Det er selvfølgelig ærgerligt, at det på andre sagsområder har medført lange sags-
behandlingstider, og derfor arbejder vi også for at understøtte udlændingemyndig-
hedernes sagsbehandling på andre sagsområder bedst muligt.

Princippet om midlertidighed er en grundsten i dansk asylpolitik. Derfor er udgangs-
punktet, at udlændinge, der har fået midlertidig beskyttelse i Danmark som flygt-
ninge, skal vende hjem, når forholdene i hjemlandet tillader det. Inddragelse af en
opholdstilladelse meddelt flygtninge og familiesammenførte til herboende flygt-
ninge skal således kun undlades, hvis det er i strid med Danmarks internationale
forpligtelser. Jeg har ikke planer om at ændre på dette.

Side 1/2
Det er imidlertid op til de uafhængige udlændingemyndigheder konkret at vurdere,
om en person har behov for beskyttelse i Danmark. Jeg stoler naturligvis på myn-
dighedernes vurderinger og jeg hverken kan eller vil blande mig i deres sagsbehand-
ling.

Kaare Dybvad Bek

                  /
                                           Brit Gotthard Jensen

Side 2/2
