                                                                                        Skatteudvalget 2022-23 (2. samling)
                                                                                                                            Offentligt

                                                                                         4. maj 2023
                                                                                         J.nr. 2023 - 3998

Til Folketingets Lovsekretariat

Hermed sendes svar på spørgsmål S 544 af 26. april 2023, indleveret af Søren Egge Ras-
mussen (EL).

Jeppe Bruus

             / Rikke Kure Wendel
Spørgsmål

Mener ministeren, at det er rimeligt, at ejerne af over 20.000 små landejendomme frem-
over skal leve med den usikkerhed, der følger af, at landejendomme hvert andet år vil
blive revurderet i en samlet vurdering af hektar, dyrehold og jordens brug, hvilket bety-
der, at der hvert andet år vil være stor usikkerhed om kategoriseringen og dermed økono-
mien i de mindre landbrug, der med styresignaler fra SKAT vurderes på så mange krite-
rier, at det vil være umuligt for den enkelte ejer at forudse, om man kan forblive kategori-
seret som landejendom?

Svar

En samlet forligskreds på ejendomsområdet (S, V, M, LA, K, RV og DF) er enige om, at
udviklingen på landet skal fremmes, og at det skal være mere attraktivt at bo i mindre by-
samfund. De nye boligskatteregler bidrager med over 10 mia. kr. i skattelettelser fra 2024,
som primært kommer boligejere i provinsen og på landet til gavn.

Som led i overgangen til det nye boligbeskatningssystem og mere retvisende ejendoms-
vurderinger besluttede en bred kreds af Folketingets partier i 2017, at den lave beskatning
af landbrugsejendomme i højere grad kun skulle tilkomme dem, som har egentlig land-
brugsdrift på deres ejendom – og ikke dem, som blot har en ejerbolig, der ligger på lan-
det.

Styresignalet fra Vurderingsstyrelsen har til formål at skabe større klarhed om grænserne
for kategorisering af landbrugsejendomme. Kategoriseringen sker ud fra en bedømmelse
af den samlede karakter af ejendommens faktiske anvendelse. Det betyder fx, at mindre
landbrug såsom fx vinlandbrug og dambrug, der kræver mindre plads, fremover vil have
bedre muligheder for at opnå en kategorisering som landbrug. Kategoriseringen foretages
hver gang, at ejendommen skal have en ny vurdering, så der kan tages højde for ændrin-
ger på ejendommen siden den seneste vurdering.

Ejere, hvis ejendom skifter kategori fra landbrugsejendom til ejerbolig eller omvendt i
forbindelse med overgangen til de nye ejendomsvurderinger, er beskyttet af en overgangs-
ordning, som giver dem mulighed for at beholde deres gamle kategori og dermed deres
nuværende beskatning. På den måde sikrer vi ejerne mod pludselige stigninger i deres
ejendomsskat.

Overgangsordningen har til formål at beskytte den nuværende ejer ved overgangen til det
nye ejendomsvurderingssystem. Den bortfalder derfor ved ejerskifte.

Endelig er forligskredsen på ejendomsområdet netop blevet enige om at udvide og for-
enkle overgangsordningen for de ejendomsejere, der som led i de nye omkategoriseringer
skifter kategori fra landbrugsejendom til ejerbolig og omvendt. Samtidig ser Skattemini-
steriet på reglerne fremadrettet i form af en ny kategori for naturejendomme.

                                                                                                                                                                                   Side 2 af 2
