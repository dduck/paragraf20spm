Folketingets Lovsekretariat  Klima-, Energi- og Forsyningsudvalget 2022-23 (2. samling)
Christiansborg                                                                                  Offentligt
1240 København K
                                                             Ministeren
                                                             Dato
                                                             26. januar 2023
                                                             J nr. 2023 - 560

Folketingsmedlem Peter Kofod (DF) har d. 20. januar 2023 stillet mig følgende
spørgsmål S 139, som jeg hermed skal besvare.

Spørgsmål nr. S 139:
Finder ministeren det rimeligt, at borgere kan få tilskud til omlægning til individuelle
jordvarmeanlæg, men ikke til kollektive anlæg, der f.eks. kan spille en stor rolle for
den grønne omstilling for små øsamfund, der ikke umiddelbart kan tilsluttes fjern-
varmenet osv.?

Svar
De eksisterende støttemuligheder til omlægning af varmeforsyning er prioriteret og
besluttet i en bred politisk kreds, herunder i Energiaftale 2018 (V, LA, K, S, DF, EL,
ALT, RV, SF), Klimaaftale for energi og industri mv. 2020 (S, V, DF, RV, SF, EL, K,
LA, ALT), herunder Opfølgende aftale om tilskudspuljer til udfasning af olie- og gas-
fyr og understøttende tiltag samt Aftale om vinterhjælp 2022 (S, V, SF, RV, EL, K,
DD, ALT, M), herunder Delaftale om disponering af midler fra aftale om målrettet
varmecheck og udfasning af sort varme 2022 (S, S, RV, EL, FG, KD og ALT).

Fælles lokale varmeforsyningsløsninger kan være hensigtsmæssige for nogle, og
derfor er det vigtigt løbende at holde fokus på, at støtteordningerne virker efter hen-
sigten. Med Klimaaftale om grøn strøm og varme 2022 blev det derfor besluttet at
igangsætte en undersøgelse af, hvordan flere bygningsejere kan søge om støtte til
en fælles varmeforsyningsløsning, der omlægger varmeforsyningen væk fra gas, fx
til fælles jordvarmeanlæg.

Jeg vil derfor gerne takke for dit spørgsmål, som jeg vil tage med videre i arbejdet      Klima-, Energi- og
med støtteordninger til grøn varme og implementeringen af Klimaaftale om grøn             Forsyningsministeriet
strøm og varme 2022.
                                                                                          Holmens Kanal 20
Derudover vil jeg gerne gøre opmærksom på følgende eksisterende indsatser, der            1060 København K
har til hensigt at understøtte omlægning til fælles lokale varmeforsyningsløsninger:
                                                                                          T: +45 3392 2800
                                                                                          E: kefm@kefm.dk

                                                                                          www.kefm.dk
                                                                                                         Side 1/2
 Kommunerne har i 2022 gennemført en planlægningsindsats, jf. Aftale om
      fremskyndet planlægning for udfasning af gas til opvarmning og klar besked til
      borgerne (juni 2022), der bl.a. har resulteret i, at olie- og gasfyrsejere i gasfor-
      synede områder er blevet informeret om deres muligheder for at skifte til en
      grøn varmeforsyning.

 Kommunerne blev med samme aftale tildelt 30 mio. kr. i 2022 til at fremme
      fælles grønne bæredygtige varmeforsyningsløsninger i mindre målestok.

 I Klimaaftale om grøn strøm og varme blev der afsat i 15 mio. kr. i alt i 2023-
      2025 til styrket rådgivning af forbrugere via SparEnergi. Midlerne går bl.a. til
      uvildig rådgivning om fælles lokale varmeforsyningsløsninger.

 På finansloven 2022 blev afsat 4 mio. kr. årligt i 2022-2025 til bl.a. rådgivning
      til lokale energifællesskaber. Forudsat at finansloven 2023 viderefører bevillin-
      gen, forventes puljen at åbne igen i 2. halvår 2023.

Med venlig hilsen
Lars Aagaard

                                                                                                                                                                Side 2/2
