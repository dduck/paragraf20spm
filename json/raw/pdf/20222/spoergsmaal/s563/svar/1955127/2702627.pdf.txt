                             Kulturudvalget 2022-23 (2. samling)
                                                                Offentligt

                                                                                                                        Kulturministeren

Folketingets Lovsekretariat                                                                                             Kulturministeriet
Christiansborg                                                                                                          Nybrogade 2
1240 København K                                                                                                        1203 København K

                                                                                                                        Tlf  : 33 92 33 70

                                                                                                                        E-mail : kum@kum.dk

                                                                                                                        Web : www.kum.dk

                                                                                                           8. maj 2023

Folketingsmedlem Morten Messerschmidt (DF) har stillet mig følgende spørgsmål nr.
563, som jeg hermed besvarer.

Spørgsmål:

Hvad er ministerens holdning til, at små foreninger som eksempelvis denne bridgeklub
på Fyn er ved at drukne i bureaukrati og krav fra banker, jf. artiklen »Foreninger truet:
Bridgeklub drukner i bureaukrati og krav fra banken« på TV2 Fyns hjemmeside den 23.
april 2023, og vil ministeren være med til at ændre reglerne for at gøre det nemmere for
små foreninger også at kunne eksistere på lige fod med større foreninger?

Svar:

Det er særdeles vigtigt for regeringen og for mig som kulturminister, at foreningslivet
har så gode vilkår som muligt. Derfor har vi i regeringsgrundlaget forpligtet os på at
igangsætte initiativer, der afvikler bureaukratiske byrder. Samtidig har vi forpligtet os
på, at det skal gøres lettere og dermed billigere for foreninger at oprette og drive en konto
i banken.

På den baggrund har jeg iværksat et bredt og ambitiøst arbejde i Kulturministeriet med
at afdække muligheder for at fjerne byrder og forbedre vilkår for foreningslivet. Dette
arbejde vil også komme de små bridgeklubber til gavn. Ligeledes er jeg åben overfor kon-
krete forslag, ud over de allerede beskrevne, der kan hjælpe med at mindske bureaukra-
tiet for vores foreninger.

Med venlig hilsen

Jakob Engel-Schmidt

                                                                                                                        Dok. nr. 101496
