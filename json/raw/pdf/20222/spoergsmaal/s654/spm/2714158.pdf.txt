                                                   Uddannelses- og Forskningsudvalget 2022-23 (2. samling)
                                                                                                                     Offentligt

Spørgsmål nr. S 654
§ 20-spørgsmål til skriftlig besvarelse

Til:         Uddannelses- og forskningsministeren
Dato:        25. maj 2023
Stillet af:  Nanna Høyrup (ALT)

Hvad er ministerens holdning til at forlænge det midlertidige taxameterløft af
pædagoguddannelsen, der udløber i år, og som pædagoguddannelsen
udtrykker et stærkt behov for i forhold til at kunne fortsætte med sin
nuværende praksis, som i lyset af den store rekrutteringskrise på området,
har stor betydning for, at situationen ikke forværres, før der forhåbentlig
kommer et varigt løft af pædagoguddannelsen?
(Spm. nr. S 654).

Begrundelse
Pædagoguddannelsen står til at miste sit midlertidige taxameterløft, og det vil
betyde en forværring af kvaliteten på en af de største uddannelser i Danmark
og med stor sandsynlighed ikke bidrage til en øget søgning til uddannelsen,
hvilket der i den grad er behov for i forhold til den stigende pædagogmangel
og faldende kvalitet i vores daginstitutioner. Hvis ikke vi sikrer kvaliteten af
uddannelsen både midlertidigt og varigt, vil det fortsat have en negativ effekt
på kvaliteten af daginstitutionerne, og dermed vil et stigende antal forældre
fravælge dem til fordel for at varetage pasningen selv, og dermed vil det
ramme arbejdsudbuddet. Der henvises til artiklerne »Professionshøjskoler:
Nødlidende pædagoguddannelse risikerer at miste afgørende bevilling« på
Altingets hjemmeside den 24. maj 2023, »Kvaliteten er ikke god nok:
Forældre skruer ned for arbejdstiden for selv at passe børn« på Politikens
hjemmeside den 30. marts 2023 og »National undersøgelse viser
utilstrækkelig kvalitet i flere dagtilbud for 0-2-årige børn« på Børne- og
Undervisningsministeriets hjemmeside den 11. maj 2023.

Svaret bedes sendt elektronisk til spørgeren på nanna.hoeyrup@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
