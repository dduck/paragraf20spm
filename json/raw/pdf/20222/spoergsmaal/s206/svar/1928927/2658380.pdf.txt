                                                                              Erhvervsudvalget 2022-23 (2. samling)
                                                                                                                     Offentligt

Folketingets Lovsekretariat                                                   ERHVERVSMINISTEREN

                                                                              7. februar 2023

Besvarelse af spørgsmål S 206 stillet af Nick Zimmermann (DF) den 1.          ERHVERVSMINISTERIET
februar 2023
                                                                              Slotsholmsgade 10-12
Spørgsmål S 206:                                                              1216 København K
Mener ministeren, at det er rimeligt, at danskere i Danmark ikke kan betale
med kontanter, såfremt beløbet overstiger 20.000 kr., mens udlændinge og      Tlf.  33 92 33 50
andre med bopæl i Danmark uden videre kan udføre 75.000 kr. i kontant til
deres hjemland pr. flyvetur?                                                  Fax. 33 12 37 78

Svar:                                                                         CVR-nr. 10092485
Visse erhvervsdrivende er underlagt et kontantforbud, hvilket betyder, at
de ikke må modtage kontantbetalinger på 20.000 kr. eller derover. Kontant-    EAN nr. 5798000026001
forbuddet følger af reglerne i hvidvaskloven.
                                                                              em@em.dk
Kontantforbuddet gælder ved alle betalinger, dvs. det har ikke betydning,
om betalingen foretages af en dansk statsborger eller en udlændinge med       www.em.dk
bopæl i Danmark.

Europa-Kommissionen vurderede i sin supranationale risikovurdering fra
2019, at kontantbetalinger udgør en betydelig risiko for hvidvask og terror-
finansiering. Med afsæt heri blev tærsklen for kontantforbuddet i hvidvask-
loven nedsat til 20.000 kr. i 2021 for at styrke forebyggelsen og bekæmpel-
sen af hvidvask og terrorfinansiering.

Jeg har til brug for besvarelsen af den del af spørgsmålet, der vedrører ud-
førsel af kontanter fra Danmark forelagt spørgsmålet for Skatteministeriet,
der oplyser følgende som jeg kan henholde mig til:

”Hvis man rejser ind i eller ud af Danmark med kontanter eller andre li-
kvide midler, der svarer til en værdi af 10.000 euro (ca. 75.000 kr.) eller
mere, skal beløbet angives til Toldstyrelsen. Kravet om angivelse følger af
Rådets og Europa-Parlamentets forordning 2018/1672 af 23. oktober 2018
om kontrol med likvide midler, der føres ind i eller ud af Unionen, og om
ophævelse af forordning (EU) nr. 1889/2005 (pengeforordningen) samt
toldloven, jf. LBK nr. 29 af 4. januar 2022.
Kravet gælder alle personer og i øvrigt også, selv om de likvide midler
sendes ind/ud af Danmark.

Både forordningen og den danske toldlov indeholder desuden bestemmel-
ser om, at toldmyndighederne, hvis der er mistanke om fx hvidvask eller
anden økonomisk kriminalitet, kan kræve en angivelse af de likvide midler,
også selv om værdien er under 10.000 euro.”

Kontantforbuddet og reglerne for udførelse af kontanter gælder således
både for danske statsborgere og for udlændige og på samme vilkår.

Med venlig hilsen

Morten Bødskov
