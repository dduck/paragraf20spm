Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                       Ministeren
Christiansborg
                                                                                  Frederiksholms Kanal 21
Medlem af Folketinget Mette Thiesen (UFG) har den 27. januar 2023                 1220 København K
stillet spørgsmål S 194, som hermed besvares.                                     Tlf. nr.: 33 92 50 00
                                                                                  E-mail: uvm@uvm.dk
Spørgsmål S 194                                                                   www.uvm.dk
Deler ministeren KL’s bekymring over, at flere børn går i specialtilbud           CVR-nr.: 20453044
som omtalt i et debatindlæg af jurist og stifter af bevægelsen #enmilli-
onstemmer Monica Lylloff, eller mener ministeren derimod, at det er et            6. februar 2023
sundhedstegn, at flere børn får tildelt det rette specialtilbud?                  Sagsnr.: 23/02105

Begrundelse
Op til børne- og ungetopmødet i Aalborg var KL ude med en bekymring
over, at flere børn får et specialiseret tilbud. Ifølge jurist og stifter af be-
vægelsen #enmillionstemmer, Monica Lylloff, minder disse bekymringer
hende om tiden op til inklusionsloven, der som bekendt satte måltal for,
hvor mange børn med særlige behov der skal inkluderes i folkeskolen, og
som åbenlyst var en spareøvelse på området. Der henvises til debatind-
lægget »Jurist: KL gør børn med særlige behov til gidsler i kynisk
spinstrategi« i Altinget den 27. januar 2023.

Svar:
Det er vigtigt for regeringen, at alle børn og unge er en del af et fælles-
skab. Derfor er det ambitionen, at størstedelen af eleverne er en del af
det brede almene fællesskab i folkeskolen. Det fremgår af lovgivningen
på folkeskoleområdet, at elever med særlige behov så vidt muligt skal
være en del af skolens almene fællesskab og modtage den nødvendige
støtte inden for rammerne af den almene undervisning.

Regeringen anerkender, at det på mange skoler er en stor udfordring at
opnå vellykket inklusion af elever med særlige behov i den almene skole.
Det kræver både en styrkelse af skolens almene fællesskaber, så der ska-
bes lige deltagelsesmuligheder for flest mulige børn og unge, og at elever
med støttebehov får den rette støtte og på det rette tidspunkt. Det skal i
den forbindelse understreges, at der altid vil være nogle elever, der har
behov for specialundervisning i en specialklasse eller på en specialskole.
I forhold til inklusionsarbejdet har kommuner og skoler en række mulig-
heder for at give støtte til eleverne bl.a. gennem holddannelse, undervis-
ningsdifferentiering, anden faglig støtte og supplerende undervisning.
Der kan også anvendes tolærerordninger og mellemformer mellem al-
men- og specialundervisning.
Regeringen har tilkendegivet i regeringsgrundlaget, at vi vil foreslå mulig-
heden for lokalt at afkorte skoleugens længde ved at konvertere den un-
derstøttende undervisning til fx to-voksen-ordninger. Regeringen lægger
samtidigt op til at se på folkeskolens undervisningsformer samt sætte
større fokus på det gode børneliv, bl.a. gennem at få undersøgt årsager til
øget mistrivsel blandt unge og komme med løsninger for, hvordan hele
samfundet bedre skal kunne møde børns mangfoldighed og forskellighe-
der – noget, der også vil være til gavn for vellykket inklusion i folkesko-
len.
Det bemærkes, at der siden 2016 ikke har været politisk måltal på inklusi-
onsområdet.

                                Med venlig hilsen
                                 Mattias Tesfaye

                                                                                                                    2
