                                     Klima-, Energi- og Forsyningsudvalget 2022-23 (2. samling)
                                                                                                        Offentligt

Folketingets Lovsekretariat                                                                                               Ministeren
Christiansborg
1240 København K                                                                                                          Dato
                                                                                                                          22. juni 2023
Svar på FT § 20 spørgsmål nr. S 703                                                                                       J nr. 2023 - 201

Folketingsmedlem Lisbeth Bech-Nielsen (SF) har i brev af 15. juni stillet mig føl-
gende spørgsmål, som jeg hermed skal besvare.

Spørgsmål nr. S 703:
Er ministeren enig med International Energy Agency (IEA) i, at krigen i Ukraine
og den ændrede geopolitiske situation ikke ændrer det faktum, at udvinding af
nye fossile reserver er udelukket, hvis Parisaftalens 1,5-gradersmål, som Dan-
mark har tilsluttet sig, skal opnås?

Svar
IEA skrev i deres rapport Net Zero by 2050 fra 2021, at der ikke var behov for
yderligere olie- og gasfelter ud over dem, der allerede var truffet investeringsbe-
slutning om i 2021. I den seneste udgave af flagskibsrapporten World Energy
Outlook fra oktober 2022, vurderer IEA, at nye investeringer i olie og gas vil
skabe usikkerhed om opnåelsen af 1.5 graders målsætningen. Samtidig aner-
kendes det, at et fald i produktion af olie og gas i Rusland vil skulle kompense-
res med produktion andre steder – selv i en verden, som arbejder for at opnå
nettonulemissioner i 2050. (World Energy Outlook 2022, s. 24).

IEA’s scenarier fokuserer på den samlede produktion af fossile brændsler, her-
under olie og gas, globalt, og tager som udgangspunkt ikke højde for produktio-
nens geografiske beliggenhed. Det er derudover IEA’s vurdering, at Net Zero
Emissions-scenariet vil føre til en højere afhængighed af OPEC-producenter.
OPEC-lande ville i dette scenarie producere 52% af oliudbuddet i 2050, hvilket
vil være den højeste andel nogensinde og en markant stigning fra 35% i 2021
(World Energy Outlook 2022, s. 80, s. 329).

Scenarier som IEA’s kan fungere som vigtige pejlemærker for, hvordan vi kan                                               Klima-, Energi- og
indrette vores energipolitik for at nå målene i Parisaftalen. Der kan dog være                                            Forsyningsministeriet
flere scenarier for, hvordan målene kan nås, herunder som følge af politiske af-
vejninger f.eks. i forhold til vores energisikkerhed og danske og europæiske                                              Holmens Kanal 20
geopolitiske interesser.                                                                                                  1060 København K

                                                                                                                Side 1/2  T: +45 3392 2800
                                                                                                                          E: kefm@kefm.dk

                                                                                                                          www.kefm.dk
Med venlig hilsen
Lars Aagaard

                                                                                                                                                          Side 2/2
