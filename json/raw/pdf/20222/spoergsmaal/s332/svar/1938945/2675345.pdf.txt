Beskæftigelsesudvalget 2022-23 (2. samling)
                                                Offentligt

Folketingets Lovsekretariat                                                              Beskæftigelsesministeriet
lov@ft.dk                                                                                Holmens Kanal 20
                                                                                         1060 København K
Per Larsen (KF)
Per.Larsen@ft.dk                                                                         T +45 72 20 50 00
                                                                                         E bm@bm.dk
Folketingsmedlem Per Larsen (KF) har den 6. marts 2023 stillet følgende spørgs-          www.bm.dk
mål nr. S 332, som hermed besvares.
                                                                                         CVR 10172748
Spørgsmål nr. S 332:
”Mener ministeren, at det er hensigtsmæssigt, at reglerne for sygedagpenge ikke ta-      J.nr. 2023 - 2274
ger højde for de ventetider, der er i psykiatrien, og hvad agter ministeren at gøre for  14. marts 2023
at løse problematikken?”

Begrundelse
Der henvises til artiklen »Kunne få tid i 2024: Nu skal sygemeldte Pia selv bøde
for lange ventetider« bragt af B.T. den 14. februar 2023.

Svar:
Det ligger regeringen og mig som beskæftigelsesminister stærkt på sinde, at vi har
et sygedagpengesystem, som holder hånden under syge borgere og giver økono-
misk tryghed, mens man er uarbejdsdygtig på grund af egen sygdom.

Jeg kan som minister ikke gå ind i den konkrete sag.

Efter gældende regler kan man som udgangspunkt få sygedagpenge i 22 uger,
hvorefter kommunen skal tage stilling til den sygemeldtes situation. Kommunen
skal herunder tage stilling til, om udbetalingen af sygedagpenge kan forlænges ef-
ter en af de gældende syv forlængelsesregler. Der findes ikke en regel, der sikrer, at
personer, der venter på lægelig udredning, altid får forlænget sygedagpengene.
Hvis der er tale om en sygemeldt, som er under eller venter på lægebehandling og
forventes at kunne genoptage erhvervsmæssig beskæftigelse inden for 134 uger fra
revurderingstidspunktet, kan udbetalingen af sygedagpenge forlænges. Kommunen
skal i sin vurdering se bort fra ventetid på behandling på offentligt sygehus – her-
under også ventetid i det private, der skyldes udnyttelse af behandlingsgaranti – når
det skal afgøres, om den sygemeldte kan få forlænget udbetalingen af sygedag-
penge. Der kan ikke ses bort fra ventetid på f.eks. udredning eller undersøgelse.

Hvis den sygemeldte ikke har ret til at få sine sygedagpenge forlænget, men fortsat
er uarbejdsdygtig på grund af egen sygdom, har den sygemeldte ret til et jobafkla-
ringsforløb med ressourceforløbsydelse. Jobafklaringsforløb blev indført med syge-
dagpengereformen fra 2013 for at skabe tryghed og give et økonomisk sikkerheds-
net til de sygemeldte, som ikke har ret til at få deres sygedagpenge forlænget, men
som fortsat er uarbejdsdygtige på grund af egen sygdom.
Når det er sagt, så vidner de ulykkelige historier i medierne det seneste år om, at
der er behov for, at vi kigger sygedagpengesystemet efter i sømmene. Derfor frem-
går det af regeringsgrundlaget, at der skal gennemføres en kritisk gennemgang af
sygedagpengereformen, samt at sygedagpengereglerne for alvorligt syge skal af-
dækkes med henblik på, om de virker efter hensigten. I det arbejde vil problemstil-
lingen omkring ventetider i sundhedsvæsenet, herunder psykiatrien, også være op-
lagt at se på.
Jeg er således opmærksom på problemstillingen og vil tage det med i det videre ar-
bejde med den kritiske gennemgang af sygedagpengereformen og drøftelserne med
forligskredsen på området, hvor Det Konservative Folkeparti også er med.

Venlig hilsen
Ane Halsboe-Jørgensen
Beskæftigelsesminister

                                                                                                   2
