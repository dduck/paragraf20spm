                                                                        Transportudvalget 2022-23 (2. samling)
                                                                                                                Offentligt

                                                                        Transportministere n

Lov sekretariatet                                                       2 1 .august 2023
Folketinget                                                             2 023-3778

                                                                        Fr ederiksholms Kanal 27 F
                                                                        1 220 København K

                                                                        T elefon 41 71 27 00

Folketingsmedlem Jette Gottlieb (EL) har den 18. august 2023 stil-
let mig følgende spørgsmål, som jeg hermed skal besvare.

Spørgsmål nr. S 764:

Mener ministeren, at det kræver et ny t beslutningsgrundlag, så-
fremt det overvejes ikke at nedlægge tunnelelementfabrikken i
Rødby Havn efter endt brug i forbindelse med Femern-forbindel-
sen, og vil ministeren sikre, at der forud for en sådan beslutning i
god tid som minimum foretages en fornyet VVM-vurdering?

Sv ar:

Det følger af lov om anlæg og drift af en fast forbindelse over Fe-
mern Bælt med tilhørende landanlæg i Danmark, at tunnelele-
mentfabrik, arbejdshavn mv. er midlertidige anlæg, der skal nedta-
ges efter afslutning af anlægsarbejdet med Femern Bælt-forbindel-
sen. Det kræver derfor hjemmel at bevare produktionsområdet og
produktionsfaciliteterne ved Rødbyhavn. Den 10. juli 2023 oriente-
rede jeg Folketingets Transportudvalg om, at et udkast til forslag til
lov om ændring af lov om anlæg og drift af en fast forbindelse over
Femern Bælt med tilhørende landanlæg i Danmark og lov om Sund
og Bælt Holding A/S (bevarelse af produktionsområdet ved Rødby-
havn og fravigelse af elforsyningsloven) var blevet sendt i høring af
Transportministeriet. Jeg oplyste endvidere om, at jeg forventer at
fremsætte lovforslaget i den kommende folketingssamling.

Forinden har Femern A/S udarbejdet en supplerende miljøkonse-
kvensvurdering, hvori indvirkningerne på miljøet af en bevarelse af
produktionsområdet og produktionsfaciliteterne ved Rødbyhavn er
beskrevet og vurderet. Den supplerende miljøkonsekvensvurdering
blev sendt i offentlig høring den 23. juni 2023.

Med venlig hilsen
Thomas Danielsen
