                                                            Miljø- og Fødevareudvalget 2022-23 (2. samling)
                                                                                                                 Offentligt

Spørgsmål nr. S 545
§ 20-spørgsmål til skriftlig besvarelse

Til:         Ministeren for fødevarer, landbrug og fiskeri
Dato:        26. april 2023
Stillet af:  Søren Egge Rasmussen (EL)

Mener ministeren, at det er rimeligt, at et styresignal fra SKAT forringer
mulighederne for at blive pensionist på en mindre landejendom, derved at
ejendomsskatten kan stige, som følge af at landejendommen på grund af
f.eks. færre husdyr eller dyrkning af en mindre del af jorden kan blive
omkategoriseret fra et husmandssted til en ejerbolig?
(Spm. nr. S 545).

Begrundelse
Danmark har en kulturhistorie med bondegårde og husmandssteder i
forskellige størrelser og med forskellige mængder landbrugsjord. Fælles for
begge typer er, at der findes en del familieejendomme, hvor aktiviteterne
falder, når en generation bliver ældre, og stiger igen, når næste generation
tager over. Med SKATs styresignal risikerer sådanne ejendomme at blive
omkategoriseret til ejerboliger, hvis man får færre husdyr eller dyrker en
mindre del af jorden, hvilket vil mangedoble de faste udgifter til
ejendomsskat, og dermed gøre det sværere at lade sig pensionere på sin
landejendom.

Svaret bedes sendt elektronisk til spørgeren på soren.egge.rasmussen@ft.dk
og til Lovsekretariatet på lov@ft.dk.

På Folketingets formands vegne
Lovsekretariatet

                                                                              Side 1 | 1
