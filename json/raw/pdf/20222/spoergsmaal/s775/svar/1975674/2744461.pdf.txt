                                                                                         Sundhedsudvalget 2022-23 (2. samling)

                                                                                         Slotsholmsgade 10-12  Offentligt
                                                                                         DK-1216 København K

                                                                                         T +45 7226 9000
                                                                                         F +45 7226 9001
                                                                                         M sum@sum.dk
                                                                                         W sum.dk

Folketingets Lovsekretariat                                                              Dato: 01-09-2023
                                                                                         Enhed: SPOLD
                                                                                         Sagsbeh.: DEPTLAN
                                                                                         Sagsnr.: 2311847
                                                                                         Dok. nr.: 2826258

Medlem af Folketinget Kirsten Normann Andersen (SF) har den 24. august 2023 stillet
følgende spørgsmål nr. S 775 til indenrigs- og sundhedsministeren, som hermed be-
svares.

Spørgsmål S 775:
”Mener ministeren, at regeringen har levet op til sundhedsaftalen fra maj 2022, om
inddragelse af den politiske følgegruppe i arbejdet med Robusthedskommissionen
anbefalinger, når kommissionen forventes at være færdig i eftersommeren 2023, og
følgegruppen her ultimo august endnu ikke har været inddraget?

Begrundelse:
Spørgeren har stillet spørgsmålet både fordi det i kommissoriet for Robusthedskom-
missionen understreges, at »Der nedsættes en politisk følgegruppe blandt aftaleparti-
erne bag sundhedsreformen som løbende vil blive inddraget i drøftelser om kommis-
sionens anbefalinger. Der vil i den politiske følgegruppe også være drøftelse og dialog
med relevante aktører, herunder KL, Danske Regioner, PLO og relevante patientorga-
nisationer og faglige organisationer«, og at kommissionen forventes at være færdig i
eftersommeren 2023.”

Svar:
Initiativet vedrørende Kommission for Robusthed i Sundhedsvæsenet blev besluttet
som del af aftale om sundhedsreformen af maj 2022. I forbindelse med aftalen om
sundhedsreformen blev der nedsat en politisk følgegruppe bestående af aftaleparti-
erne. Der har løbende været afholdt drøftelser med aftalepartierne om status på im-
plementeringen af sundhedsreformens initiativer, og aftalepartierne har selv god-
kendt ændret og fremskyndet proces i forhold til Kommissionen for Robusthed. Der-
udover har alle partier været inviteret til stormøde i Robusthedskommissionen den
26. januar 2023 i Kolding.

Jeg kan endvidere oplyse, at aftalepartierne bag sundhedsreformen er inviteret til et
møde den 8. september 2023, hvor anbefalingerne fra Kommissionen for Robusthed i
Sundhedsvæsenet vil blive drøftet.

                                          Med venlig hilsen

                                            Sophie Løhde
