                                                                               Erhvervsudvalget 2022-23 (2. samling)
                                                                                                                      Offentligt

Folketingets Lovsekretariat                                                    ERHVERVSMINISTEREN

                                                                               17. januar 2023

Besvarelse af spørgsmål nr. S 54 stillet af Mai Mercado (KF) den 6.            ERHVERVSMINISTERIET
januar 2023.
                                                                               Slotsholmsgade 10-12
Spørgsmål nr. S 54:                                                            1216 København K
Hvad mener ministeren om, at en direktør har kunnet bedrive konkursryt-
teri ved at snyde det danske CVR-register, så han har kunnet oprette sig       Tlf.  33 92 33 50
to gange i registeret og derved undgå, at den første karantæne fik ham
bremset, og hvilke initiativer vil ministeren tage for at sikre, at det ikke   Fax   33 12 37 78
kan lade sig gøre igen, og at der ikke sker lignende fejl i Erhvervsstyrel-
sen?                                                                           CVR-nr. 10 09 24 85

Svar:                                                                          EAN nr. 5798000026001
Det er nemt at stifte og drive virksomhed i Danmark – og sådan skal det
også være. Men for at vi kan bevare dette system, er det nødvendigt at         em@em.dk
myndigheders kontrol og tilsyn med virksomheder i højere grad målrettes
de virksomheder, hvor risikoen for omgåelse af reglerne og snyd vurderes       www.em.dk
størst. Det må ikke kunne betale sig at svindle og det krænker min retsfø-
lelse, når man læser om den pågældende sag.

Det er helt afgørende for regeringen, at der bliver slået hårdt ned på øko-
nomisk kriminalitet. Derfor fremgår det også af regeringsgrundlaget, at
der tages initiativ til en særlig indsats for at sætte ind over for økonomisk
kriminalitet, og myndighedernes indsats skal forstærkes.

Konkurskarantæneregisteret er et lukket register, som indeholder fortroli-
ge oplysninger. Det følger af bekendtgørelse om førelse af et register over
pålagte konkurskarantæner, at der kun er hjemmel til at videregive oplys-
ninger fra konkurskarantæneregisteret til en meget afgrænset kreds af
offentlige myndigheder. Jeg kan derfor ikke kommentere på konkrete
sager om konkurskarantæne.

Generelt kan jeg dog påpege, at formålet med konkurskarantænereglerne
er at forhindre, at personer, der i forbindelse med deres deltagelse i ledel-
sen af en konkursramt virksomhed, har udvist groft uforsvarlig forret-
ningsførelse, deltager i ledelsen af andre erhvervsvirksomheder i en vis
periode. Det er derfor vigtigt, at sådanne personer dels hindres i at blive
registreret som ledelsesmedlemmer, dels afregistreres som ledelsesmed-
lemmer i de virksomheder, som de pågældende har været registreret i
forud for pålæg af konkurskarantæne, således at der kan handles i tillid
til, de oplysninger, der fremgår af CVR-registret.
Erhvervsstyrelsen har oplyst, at styrelsen har et fintmasket kontrol setup,
der består af både manuelle og automatiske kontroller. Det gælder både
styrelsens almindelige selskabskontrol og i sager vedrørende fratrædelser
og konkurskarantæne.
Der kan dog forekomme enkelte tilfælde, hvor Erhvervsstyrelsen ikke
rettidigt får afregistreret samtlige ledelsesroller, som en person varetager.
Erhvervsstyrelsen arbejder derfor kontinuerligt på at forbedre sine kon-
troller.
I lyset af artikelserien bragt af Fyens Stiftstidende og TV2 Fyn, har Er-
hvervsstyrelsen oplyst, at de ser på, om der er interne procedurer, som bør
strammes op.
Det kan afslutningsvist oplyses, at Konkursrådet aktuelt er ved at overve-
je, hvordan private kan få adgang til oplysningerne i konkurskarantæne-
registret.
Med venlig hilsen

Morten Bødskov

                                                                                                                                  2
