                                                            Miljø- og Fødevareudvalget 2022-23 (2. samling)
                                                                                                                 Offentligt

Spørgsmål nr. S 331
§ 20-spørgsmål til skriftlig besvarelse

Til:         Ministeren for fødevarer, landbrug og fiskeri
Dato:        6. marts 2023
Stillet af:  Carl Valentin (SF)

Finder ministeren det tilfredsstillende, at Fødevarestyrelsen har givet et
havbrugsselskab tilladelse til at opbevare levende fisk i trafikhavnen i Grenå,
hvor der er ringe vandudskiftning, uden at vandkvaliteten og
forureningsgraden er undersøgt?
(Spm. nr. S 331).

Begrundelse
Fødevarestyrelsen har givet havbrugsvirksomheden AquaPri A/S tilladelse til
hvert år i april at fortsætte med at udlægge netbure inderst i Grenå Havn til at
opbevare levende fisk, før de fragtes ud i havbrug. Efter det oplyste er
vandkvaliteten i havnen alene bedømt visuelt. Spørgsmålet har tidligere
været stillet som spørgsmål nr. S 1282 (folketingsåret 2021-22), men blev
ikke besvaret, inden der blev udskrevet folketingsvalg til afholdelse den 1.
november 2022.

Svaret bedes sendt elektronisk til spørgeren på Carl.Valentin@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
