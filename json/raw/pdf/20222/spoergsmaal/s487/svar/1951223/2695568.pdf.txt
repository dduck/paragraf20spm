                                                                                            Sundhedsudvalget 2022-23 (2. samling)

                                                                                            Slotsholmsgade 10-12  Offentligt
                                                                                            DK-1216 København K

                                                                                            T +45 7226 9000
                                                                                            F +45 7226 9001
                                                                                            M sum@sum.dk
                                                                                            W sum.dk

Folketingets Lovsekretariat                                                                 Dato: 24-04-2023
                                                                                            Enhed: FOST
                                                                                            Sagsbeh.: DEPADMA
                                                                                            Sagsnr.: 2305152
                                                                                            Dok. nr.: 2652740

Medlem af Folketinget Mette Thiesen (DF) har den 14. april 2023 stillet følgende
spørgsmål nr. S 487 til indenrigs- og sundhedsministeren, som hermed besvares.

Spørgsmål S 487:
”Vil ministeren kommentere artiklen »FHI-forsker advarer mot å forby snua med
smak« fra den norske avis VG den 2. marts 2023, hvor seniorforsker ved Folkehelsein-
stituttet advarer norske politikere imod at indføre et forbud mod smagsstoffer i niko-
tinposer, da det vil give flere rygere af cigaretter?”

Svar:
Jeg skal ikke gøre mig klog på folkesundhedspolitikken i Norge. Her i Danmark er jeg
stærkt bekymret over, at vi lige nu ser en stor stigning i de unges rygning og i særlig
grad i deres forbrug af e-cigaretter og røgfrie nikotinprodukter som eksempelvis niko-
tinposer. Nikotin er stærkt afhængighedsskabende, og det bliver flere og flere unge
udsat for – navnlig fordi de tiltrækkes af de nye nikotinprodukter.

Det er en alarmerende udvikling, som vi må og skal have bremset. At det i den situa-
tion skulle være klogt at frede de egenskaber, der gør nikotinprodukterne tiltræk-
kende for unge, er jeg slet og ret uenig i.

Jeg kan i øvrigt tilføje, at Sundhedsstyrelsen oplyser, at de ikke har kendskab til forsk-
ning, der viser, om et smagsforbud i nikotinposer vil påvirke antallet af borgere, der
ryger.

                                          Med venlig hilsen

                                            Sophie Løhde
