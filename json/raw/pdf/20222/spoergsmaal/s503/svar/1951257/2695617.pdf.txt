                                                                        Transportudvalget 2022-23 (2. samling)
                                                                                                                Offentligt

                                                                        Transportministeren

Lovsekretariatet                                                        25. april 2023
Folketinget                                                             2023-2021

                                                                        Frederiksholms Kanal 27 F
                                                                        1220 København K

                                                                        Telefon 41 71 27 00

Folketingsmedlem Brigitte Klintskov Jerkel (KF) har den 18. april
2023 stillet mig følgende spørgsmål, som jeg hermed skal besvare.

Spørgsmål nr. S 503:

Hvad vil ministeren gøre for at sikre, at de mange pendlere på Øst-
banen og Lille Syd ikke bliver yderligere generet af det nye signal-
system, og agter ministeren at gå i dialog med myndighederne om
at sikre pendlerne en hverdag uden de mange aflysninger og for-
sinkelser?

Svar:

Det er meget beklageligt, at ibrugtagningen af det nye signalsystem
på Ny bane København-Ringsted blandt andet har påvirket pend-
lere på Østbanen og Lille Syd.

Banedanmark arbejder sammen med leverandøren af signalsyste-
met, Alstom, målrettet på at rette op på de fejl i systemet, som des-
værre først har vist sig efter ibrugtagningen. Fejlene har haft trafi-
kale konsekvenser for Østbanen og dermed også for pendlere fra
Lille Syd. Min forventning er, at situationen for pendlerne normali-
seres så hurtigt som overhovedet muligt. Transportministeriet føl-
ger løbende op herpå.

Med venlig hilsen

Thomas Danielsen
