Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                     Ministeren
Christiansborg
                                                                                Frederiksholms Kanal 21
Medlem af Folketinget Mai Mercado (KF) har den 5. januar 2023 stillet           1220 København K
spørgsmål nr. S 34, som hermed besvares.                                        Tlf. nr.: 33 92 50 00
                                                                                E-mail: uvm@uvm.dk
Spørgsmål nr. S 34:                                                             www.uvm.dk
”Vil ministeren give dispensation til Ærø Efterskole, så den ikke skal          CVR-nr.: 20453044
lukke, eller alternativt give efterskolen udsættelse i sagen, indtil der er
fundet en holdbar løsning”.                                                     11. januar 2023
                                                                                Sagsnr.: 23/00377
Begrundelse
”I et brev fra Efterskoleforeningen til daværende børne- og under-
visningsminister Pernille Rosenkrantz-Theil fremgår det, at Ærø Efter-
skole skal præstere 24 årselever pr. 31. december 2022. I modsætning
hertil skal en nyoprettet skole først præstere de 24 årselever ved skole-
årets afslutning i 2023, som er det første hele finansår for den. Progno-
sen for Ærø Efterskole er ifølge Efterskoleforeningen her ved årets ud-
gang 22,68 elever eller 1,32 elever for lidt i forhold til Styrelsen for Un-
dervisning og Kvalitets elevtalskrav for at kunne opnå retten til statstil-
skud. Der er p.t. tilmeldt 69 elever til skoleåret 2023/2024, hvilket objek-
tivt opfylder kravene i forhold til økonomisk forsvarlig drift.”

Svar:
Jeg kan oplyse, at det er Styrelsen for Undervisning og Kvalitet (STUK),
der vil træffe afgørelse om, hvorvidt Ærø Efterskole i den konkrete sag
skal tilbagebetale tilskud. Det skyldes, at kompetencen til at træffe så-
danne afgørelser i medfør af lov om efterskoler og frie fagskoler er hen-
lagt til denne styrelse.

Børne- og Undervisningsministeriets departement har den 10. januar
2023 meddelt STUK med henblik på styrelsens administration, at det er
departementets retsopfattelse, at det følger af de relevante bestemmelser
i lov om efterskoler og frie fagskoler, at en eksisterende skole, der – i lig-
hed med Ærø Efterskole – har mindre end 36 uger i finansåret og ikke
opnået ret til tilskud i året før finansåret, alene skal opfylde et forholds-
mæssigt nedsat årselevtalskrav.
Departementet har i den forbindelse bedt STUK om at henholde sig til
denne retsopfattelse i sin videre administration, dvs. bl.a. når de træffer
afgørelser i konkrete sager.

                                Med venlig hilsen
                                 Mattias Tesfaye

                                                                                                                    2
