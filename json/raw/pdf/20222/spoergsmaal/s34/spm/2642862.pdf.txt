                                                Børne- og Undervisningsudvalget 2022-23 (2. samling)
                                                                                                             Offentligt

Spørgsmål nr. S 34
§ 20-spørgsmål til skriftlig besvarelse

Til:         Børne- og undervisningsministeren
Dato:        5. januar 2023
Stillet af:  Mai Mercado (KF)

Vil ministeren give dispensation til Ærø Efterskole, så den ikke skal lukke,
eller alternativt give efterskolen udsættelse i sagen, indtil der er fundet en
holdbar løsning?
(Spm. nr. S 34).

Begrundelse
I et brev fra Efterskoleforeningen til daværende børne- og
undervisningsminister Pernille Rosenkrantz-Theil fremgår det, at Ærø
Efterskole skal præstere 24 årselever pr. 31. december 2022. I modsætning
hertil skal en nyoprettet skole først præstere de 24 årselever ved skoleårets
afslutning i 2023, som er det første hele finansår for den. Prognosen for Ærø
Efterskole er ifølge Efterskoleforeningen her ved årets udgang 22,68 elever
eller 1,32 elever for lidt i forhold til Styrelsen for Undervisning og Kvalitets
elevtalskrav for at kunne opnå retten til statstilskud. Der er p.t. tilmeldt 69
elever til skoleåret 2023/2024, hvilket objektivt opfylder kravene i forhold til
økonomisk forsvarlig drift.

Svaret bedes sendt elektronisk til spørgeren på Mai.Mercado@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
