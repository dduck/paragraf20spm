                   Færøudvalget, Retsudvalget 2022-23 (2. samling)
                                                                         Offentligt

Folketinget                                                                      Dato:     22. februar 2023
Christiansborg                                                                   Kontor:   Nordatlantkontoret
1240 København K                                                                 Sagsbeh:  Frederik Fog Samuelsen
                                                                                 Sagsnr.:  2023-0033-0511
                                                                                 Dok.:     2738487

Besvarelse af spørgsmål nr. S 255 fra medlem af Folketinget Sjúrður
Skaale (JF)

Hermed sendes besvarelse af spørgsmål nr. S 255, som medlem af Folketin-
get Sjúrður Skaale (JF) har stillet til justitsministeren den 14. februar 2023.

Peter Hummelgaard

                   /
                                    André Dybdal Pape

                                                                                 Slotsholmsgade 10
                                                                                 1216 København K.
                                                                                 T +45 7226 8400
                                                                                 www.justitsministeriet.dk
                                                                                 jm@jm.dk

                                                                                 Side 1/3
Spørgsmål nr. S 255 fra medlem af Folketinget Sjúrður Skaale (JF):

       ”Hvad er ministerens holdning til, at det danske retslægeråd næ-
       sten konsekvent underkender faglige færøske anbefalinger om
       at dømme personer, som vurderes meget farlige for samfundet,
       til forvaring?”

Begrundelse:

       ”Indtil 2022 gik Retslægerådet konsekvent imod de anbefalin-
       ger om at dømme personer til forvaring, som blev fremsat af den
       færøske psykiatriske institution Psykiatriski Depilin. I 2022
       skete den eneste undtagelse. Lederen af Psykiatriski Depilin,
       Tórmóður Stórá, antyder i en podcast på Frihedsbrevet.fo, at
       Retslægerådet tager udgangspunkt i en dansk virkelighed, når
       rådet vurderer sager fra Færøerne, selv om Færøerne har en an-
       den situation vedrørende alvorlig kriminalitet end Danmark. Det
       vil sige, at man måske går imod anbefalingerne om en forva-
       ringsdom, selv om der fagligt set er gode grunde til det, fordi
       man tager udgangspunkt i danske forhold og holder de værste
       kriminelle individer på Færøerne op imod de værste kriminelle
       individer i Danmark. Det skader efter spørgerens mening rets-
       følelsen på Færøerne. En farlighedsvurdering af en person på
       Færøerne burde baseres på, hvor farlig personen vurderes at
       være for det færøske samfund, og ikke på, hvor farlig personen
       er i forhold til de farligste personer i Danmark. Ministeren kan
       naturligvis ikke gå ind i enkeltsager, men spørgsmålet er blevet
       aktuelt i forbindelse med en nylig domsafsigelse i Færøernes
       måske værste pædofilisag nogen sinde, hvor det nu fremgår,
       som beskrevet i podcasten, at mentalundersøgelsen af færøske
       Psykiatriski Depilin viste, at tiltalte havde en dyssocial person-
       lighedsstruktur, og at det derfor ikke er sandsynligt, at han vil
       ændre adfærd af hverken behandling eller en tidsbegrænset
       dom. Man anbefalede en forvaringsdom, men Retslægerådet
       gik, som det plejer, imod anbefalingen, og den tiltalte blev idømt
       4 års fængsel.”

Svar:

Spørgsmålet kan efter min opfattelse kun besvares fyldestgørende, hvis der
til brug for svaret indhentes nærmere oplysninger fra Retslægerådet.

Spørgsmålet kan derfor ikke besvares inden for de rammer, der gælder for
S-spørgsmål, jf. herved Folketingets Forretningsorden § 20, stk. 1.

                                                                                                                                               Side 2/3
Jeg kan dog generelt oplyse, at regeringen arbejder for, at standarden på
danske ansvarsområder på Færøerne følger standarden i Danmark, men at
dette skal ske med respekt for de færøske forhold og forskelle, der er mellem
Danmark og Færøerne.
Det bemærkes, at Folketingets Retsudvalg den 14. februar 2023 har stillet
spørgsmål nr. 274 og 275 (Alm. del) om samme emne, og at jeg i min be-
svarelse af disse spørgsmål vil forholde mig nærmere hertil.

                                                                                                                                               Side 3/3
