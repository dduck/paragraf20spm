                                                                                       Sundhedsudvalget 2022-23 (2. samling)

                                                                                       Slotsholmsgade 10-12  Offentligt
                                                                                       DK-1216 København K

                                                                                       T +45 7226 9000
                                                                                       F +45 7226 9001
                                                                                       M sum@sum.dk
                                                                                       W sum.dk

Folketingets Lovsekretariat                                                            Dato: 21-03-2023
                                                                                       Enhed: SPOLD
                                                                                       Sagsbeh.: DEPLLJE
                                                                                       Sagsnr.: 2303643
                                                                                       Dok. nr.: 2611623

Medlem af Folketinget Mette Thiesen (DF) har den 13. marts 2023 stillet følgende
spørgsmål nr. S 370 til indenrigs- og sundhedsministeren, som hermed besvares.

Spørgsmål S 370:
”Mener ministeren, at den handleplan for nedbringelse af screeningsintervallet i
brystkræftscreeningsprogrammet, som Region Hovedstaden har udarbejdet, er reali-
stisk, set i lyset af at Kræftens Bekæmpelse er »meget bekymret for, om den nye plan
kan løse problemerne inden for det lovede tidsperspektiv«?

Begrundelse
Der henvises til Kræftens Bekæmpelses brev til formanden for sundhedsudvalget i
Region Hovedstaden af 3. marts 2023, jf. cancer.dk, og artiklen »Kræftens Bekæm-
pelse »har mistet tålmodigheden« med Region Hovedstaden« på berlingske.dk den 9.
marts 2023.”

Svar:
Problemet med den manglende overholdelse af screeningsintervallet i brystkræft-
screeningsprogrammet i Region Hovedstaden er alvorligt, og det er utilfredsstillende,
at man overhovedet er havnet i en sådan situation.

Region Hovedstadens handleplan indeholder konkrete initiativer, hvoraf nogle alle-
rede er iværksat, mens andre bliver iværksat i løbet af de kommende måneder. Re-
gion Hovedstaden oplyser i handleplanen, at screeningsintervallet forventes nedbragt
senest i august 2023.

Jeg har en klar forventning om, at Region Hovedstaden tilser, at regionens handleplan
implementeres som forudsat, herunder ift. normalisering af screeningsintervallet.

Jeg noterer mig endvidere, at Sundhedsstyrelsen har indkaldt regionerne, herunder
Region Hovedstaden, til en status på brystkræftområdet den 21. april 2023, hvor der
vil være fokus på screeningsinterval, udredning, behandling og personaleressourcer
samt konkrete initiativer til afhjælpning af kapacitetsudfordringerne på området.

                                          Med venlig hilsen

                                            Sophie Løhde
