Folketingets Lovsekretariat                                                    Miljø- og Fødevareudvalget 2022-23 (2. samling)
Christiansborg                                                                                                                      Offentligt
1240 København K
                                                                                         J.nr. 2023 - 3187
                                                                                         Den 21. marts 2023

Miljøministerens besvarelse af spørgsmål nr. S 389 stillet den 16. marts 2023 af Marianne Bigum
(SF).

Spørgsmål nr. S 389
”Nu da Miljøstyrelsen – i modstrid med aftalen om udmøntning af finanslovsaftalen for 2022 fra
juni 2022 – har besluttet at anvende de 20 mio. kr. på andre stenrev i stedet for Hunderevet i
Kattegat, hvad er så ministerens begrundelse for at løbe fra aftalen?”

Begrundelse
Der henvises til aftalen mellem regeringen og SF og det daværende grønne flertal om finansloven
for 2022 samt aftale om udmøntning, juni 2022.

Svar
Der blev i juni 2022 indgået aftale om udmøntning af midler til stenrev under finanslovsaftalen
for 2022. Det følger heraf, at der reserveres 20 mio. kr. til etablering af stenrev nord for
Hundested. Der er ikke truffet en beslutning, der ændrer på dette.

Miljøstyrelsen forventer derfor at iværksætte videre undersøgelser mhp. at udarbejde faglige
vurderinger af omfanget af projektet samt de generelt påkrævede undersøgelser i forbindelse med
anlæggelsesprocessen, herunder vedrørende geologiske og biologiske forhold.

Magnus Heunicke              /  Katrine Nissen

Miljøministeriet • Frederiksholms Kanal 26 • 1220 København K
Tlf. 38 14 21 42 • CVR 12854358 • EAN 5798000862005 • mim@mim.dk • www.mim.dk
