                                                Klima-, Energi- og Forsyningsudvalget 2022-23 (2. samling)
                                                                                                                   Offentligt

Folketingets Lovsekretariat                                                          Ministeren
Christiansborg
1240 København K                                                                     Dato
                                                                                     11. juli 2023
                                                                                     J nr. 2023 - 3699

Folketingsmedlem Morten Messerschmidt (DF) har d. 4. juli 2023 stillet mig føl-
gende spørgsmål S 726, som jeg hermed skal besvare:

Spørgsmål
”Er ministeren opmærksom på de markante prisstigninger hos Cerius A/S og
Radius Elnet A/S, og hvordan agter ministeren at sikre, at disse selskaber ikke
udnytter deres monopolstillinger til at berige sig på bekostning af forbrugerne?

Svar
I Danmark er detailmarkedet for el indrettet med en såkaldt engrosmodel, hvor
elforbrugerne modtager én samlet regning for levering af elektricitet fra elhan-
delsvirksomheden. Regningen inkluderer, ud over prisen på strøm, også netta-
riffer, dvs. betaling for brugen af nettet til netvirksomhederne og Energinet samt
afgifter og abonnementer.

Netvirksomhederne, som står for drift og vedligeholdelse af eldistributionsnettet i
et geografisk afgrænset område, har hverken indflydelse på prisen på strøm el-
ler på elafgiften, men kun på tarifferne. Jeg og mit ministerium kan i den sam-
menhæng konstatere, at netvirksomhederne Cerius A/S og Radius Elnet A/S
ikke har justeret tarifferne for privatkunder (såkaldte C-kunder) i forbindelse med
den seneste tarifændring pr. 1. juni. Eneste tarifændring pr. 1. juni var en sænk-
ning af indfødningstariffen, der dog kun er relevant for producenter og egenpro-
ducenter af elektricitet. Det bemærkes at den midlertidige lempelse af elafgiften
udløb 1, juni. Der kan således grundet en højere elafgift, uafhængigt af netvirk-
somhedernes tariffer være sket prisstigninger for forbrugerne, sammenlignet
med det første halvår af 2023.1

For så vidt angår reguleringen af netvirksomhederne som monopoler, så er net-
virksomhederne reguleret med en indtægtsramme, der fastsætter det maksi-
male beløb, som netvirksomhederne kan opkræve fra brugerne af elnettet til at
dække netvirksomhedens omkostninger. Som led heri fastsættes ligeledes ef-
fektiviseringskrav til netvirksomheden, der skal understøtte, at brugerne af elnet-

1 Følger af Radius Elnets og Cerius hjemmeside                                       Klima-, Energi- og
                                                                                     Forsyningsministeriet

                                                                                     Holmens Kanal 20
                                                                                     1060 København K

                                                                                     T: +45 3392 2800
                                                                                     E: kefm@kefm.dk

                                                                                     www.kefm.dk

                                                Side 1/2
tet ikke betaler for meget for distributionen af elektricitet. Indtægtsrammerne op-
gøres og udmeldes af Forsyningstilsynet som uafhængig myndighed, på bag-
grund af den fastsatte regulering.
Senest blev indtægtsrammebekendtgørelsen med stemmeaftalen om en effektiv
og fremtidssikret elinfrastruktur til understøttelse af den grønne omstilling og
elektrificeringen fra juni 2021, i 2022 opdateret med øgede krav om adskillelse
mellem monopolaktiviteter og andre kommercielle aktiviteter, for at sikre lige
konkurrencevilkår og reducere omkostningerne i netvirksomhederne.
Med venlig hilsen
Lars Aagaard

                                                                                                                                                          Side 2/2
