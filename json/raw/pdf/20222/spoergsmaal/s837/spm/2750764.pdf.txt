                                         Beskæftigelsesudvalget 2022-23 (2. samling)
                                                                                         Offentligt

Spørgsmål nr. S 837
§ 20-spørgsmål til skriftlig besvarelse

Til:         Beskæftigelsesministeren
Dato:        15. september 2023
Stillet af:  Victoria Velasquez (EL)

Vil ministeren begrunde, hvorfor regeringen ikke prioriterer at styrke
forholdene for seniorer på arbejdsmarkedet frem for at forringe vilkårene ved
at begrænse muligheden for at trække sig tilbage, og vil ministeren herunder
forklare, hvorfor regeringen vil forringe borgernes ret til tidlig tilbagetrækning,
når der efter alt at dømme er et stort uindfriet potentiale i at fastholde
seniorer i arbejde ved at sikre et godt arbejdsmiljø og arbejdspladser, som
aktivt forholder sig til deres medarbejdere, herunder deres kompetencer og
behov?
(Spm. nr. S 837).

Begrundelse
Spørgeren henviser til en spørgeskemaundersøgelse foretaget af 3F i foråret
2023, der bl.a. illustrerer potentialet ved en aktiv seniorpolitik i forhold til at
fremme seniorers ønske om at blive længere på arbejdsmarkedet.
Undersøgelsen er omdelt i Beskæftigelsesudvalget som samrådsspørgsmål
R, (alm. del) folketingsåret 2022-23 (2. samling).

Svaret bedes sendt elektronisk til spørgeren på Victoria.Velasquez@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                                     Side 1 | 1
