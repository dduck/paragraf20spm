Beskæftigelsesudvalget 2022-23 (2. samling)
                                                Offentligt

Folketingets Lovsekretariat                                                               Beskæftigelsesministeriet
lov@ft.dk                                                                                 Holmens Kanal 20
                                                                                          1060 København K
Victoria Velasquez (EL)
Victoria.Velasquez@ft.dk                                                                  T +45 72 20 50 00
                                                                                          E bm@bm.dk
Folketingsmedlem Victoria Velasquez (EL) har den 15. september stillet følgende           www.bm.dk
spørgsmål nr. S 837, som hermed besvares.
                                                                                          CVR 10172748
Spørgsmål nr. S 837:
”Vil ministeren begrunde, hvorfor regeringen ikke prioriterer at styrke forholdene        J.nr. 2023 - 6270
for seniorer på arbejdsmarkedet frem for at forringe vilkårene ved at begrænse mu-        25. september 2023
ligheden for at trække sig tilbage, og vil ministeren herunder forklare, hvorfor rege-
ringen vil forringe borgernes ret til tidlig tilbagetrækning, når der efter alt at
dømme er et stort uindfriet potentiale i at fastholde seniorer i arbejde ved at sikre et
godt arbejdsmiljø og arbejdspladser, som aktivt forholder sig til deres medarbej-
dere, herunder deres kompetencer og behov?”

Spørgeren henviser til en spørgeskemaundersøgelse foretaget af 3F i foråret 2023,
der bl.a. illustrerer potentialet ved en aktiv seniorpolitik i forhold til at fremme se-
niorers ønske om at blive længere på arbejdsmarkedet. Undersøgelsen er omdelt i
Beskæftigelsesudvalget som samrådsspørgsmål R, (alm. del) folketingsåret 2022-
23 (2. samling).

Svar:
Regeringen er positivt indstillet i forhold til at drøfte forslag, der øger beskæftigel-
sen blandt seniorer og skaber ro om danskernes muligheder for tilbagetrækning.
Tilbagetrækningsområdet har været genstand for stor, politisk debat de seneste år,
og med regeringsgrundlaget har vi fremlagt et samlet oplæg til en tilbagetræknings-
reform. Vi har samtidigt lagt op til at etablere en permanent trepartsinstitution, og
vi har foreslået, at tilbagetrækning er et af de emner, der kan drøftes.

For regeringen er det helt centralt, at der er gode muligheder for en værdig tilbage-
trækning. I diskussionen om fastholdelse af seniorer på arbejdsmarkedet er det vig-
tigt at have for øje, at det ikke er muligt for alle at blive på arbejdsmarkedet efter
folkepensionsalderen, og hvis man er for syg til at arbejde, skal man selvfølgelig
ikke arbejde.

Men værdig tilbagetrækning handler også om, at det er attraktivt for seniorer at
fortsætte med at arbejde, hvis de kan og vil. Seniorer er en ligeså forskelligartet
gruppe, som alle andre på arbejdsmarkedet, og mange har lysten og helbredet til at
fortsætte med at arbejde. Derfor er jeg også glad for, at der blev aftalt midler på fi-
nansloven for 2023 til et videnscenter for fastholdelse af seniorer.
Centeret får til opgave at indsamle og analysere viden og forskning om seniorer på
arbejdsmarkedet, og skal samtidig bidrage med ny viden om blandt andet de barrie-
rer som seniorerne møder på arbejdsmarkedet.
Herudover indgik regeringen sammen med alle Folketingets partier i marts 2023
også en ny ambitiøs og langsigtet arbejdsmiljøaftale, hvor der afsættes 1,3 mia. kr.
i perioden 2023-2026 til at fremtidssikre og videreudvikle arbejdsmiljøindsatsen og
indsatsen mod social dumping. Det sker for at sikre et sundt og sikkert arbejdsmar-
ked for alle.
Venlig hilsen
Ane Halsboe-Jørgensen
Beskæftigelsesminister

                                                                                                   2
