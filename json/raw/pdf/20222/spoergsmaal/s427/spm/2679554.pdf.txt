                                                                                  Skatteudvalget 2022-23 (2. samling)
                                                                                                                      Offentligt

Spørgsmål nr. S 427
§ 20-spørgsmål til skriftlig besvarelse

Til:         Skatteministeren
Dato:        22. marts 2023
Stillet af:  Morten Messerschmidt (DF)

Hvad er ministerens og regeringens holdning til den aktuelle lovgivning, der
besværliggør livet for almindelige bankoforeninger, og vil ministeren arbejde
for, at der bliver taget de nødvendige lovgivningsmæssige tiltag, så reglerne
bliver ændret til gavn og glæde for de mange danskere, der spiller banko?
(Spm. nr. S 427).

Begrundelse
Det er blevet svært for ganske almindelige danskere at gå til bankospil på
grund af regler, som tolkes meget restriktivt af spillemyndighederne.
Reglerne har medført, at flere foreninger er blevet anklaget eller dømt for at
opildne til spillelidenskab. I modsætning til spilleautomater, onlinespil, lotto
m.v. er bankospil en social og fællesskabsorienteret aktivitet, der binder
mange danskere sammen og har varet i over 100 år.

Svaret bedes sendt elektronisk til spørgeren på
Morten.Messerschmidt@ft.dk, christian.bulow@ft.dk og til Lovsekretariatet på
lov@ft.dk.

På Folketingets formands vegne
Lovsekretariatet

                                                                                  Side 1 | 1
