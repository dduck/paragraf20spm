                                                                                       Skatteudvalget 2022-23 (2. samling)
                                                                                                                           Offentligt

                                                                                        27. marts 2023
                                                                                        J.nr. 2023-2971

Til Folketingets Lovsekretariat

Hermed sendes svar på spørgsmål S 427 af 22. marts 2023, indleveret af Morten Messer-
schmidt (DF).

Jeppe Bruus

             / Jeanette Rose Hansen
Spørgsmål

Hvad er ministerens og regeringens holdning til den aktuelle lovgivning, der besværliggør
livet for almindelige bankoforeninger, og vil ministeren arbejde for, at der bliver taget de
nødvendige lovgivningsmæssige tiltag, så reglerne bliver ændret til gavn og glæde for de
mange danskere, der spiller banko?

Svar

Regeringen er meget opmærksom på, at der skal være gode rammer for det frivillige for-
eningsliv, som vi i Danmark har en stærk tradition for.
Ï februar 2022 indgik alle Folketingets partier Aftale om nye rammer for spilmarkedet #2: Al-
mennyttige lotterier og styrket kontrol. Spillemyndighedens tilsyn og erfaringer med afholdelse
af lotterier til fordel for almennyttige formål viser, at der er behov for at skabe nogle nye
rammer for afvikling af lotterier – og særligt afvikling af fysisk banko/bingo, og det var
det, der var formålet med aftalen.
Aftalen blev imidlertid efterfølgende mødt med kritik, og på baggrund af kritikken invite-
rede jeg aftalepartierne til møde. På mødet blev det besluttet at genåbne den del af afta-
len, som vedrørte almennyttige lotterier.
Jeg har, efter vi genåbnede aftalen, bl.a. holdt et fællesmøde med de større organisationer,
herunder ISOBRO og Bankoforeningerne i Danmark, og Folketinget har afholdt en of-
fentlig høring på Christiansborg.
Der er på baggrund af møderne og drøftelser med flere bankoforeninger blevet arbejdet
på en justeret model. Jeg forventer inden længe at kunne indkalde aftalepartierne til et
møde og præsentere den justerede model.

                                                                                                                                                                                   Side 2 af 2
