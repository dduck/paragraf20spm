Beskæftigelsesudvalget 2022-23 (2. samling)
                                                Offentligt

 Folketingets Lovsekretariat                                                           Beskæftigelsesministeriet
 lov@ft.dk                                                                             Holmens Kanal 20
                                                                                       1060 København K
 Victoria Velasquez
 Victoria.Velasquez@ft.dk                                                              T +45 72 20 50 00
                                                                                       E bm@bm.dk
Folketingsmedlem Victoria Velasquez (EL) har den 11. september 2023 stillet føl-       www.bm.dk
gende spørgsmål nr. S 822, som hermed besvares.
                                                                                       CVR 10172748
Spørgsmål nr. S 822:
”Mener ministeren, at der kun er to former for psykiske sygdomme, som kan være         J.nr. 2023-6219
arbejdsskaderelateret, nemlig posttraumatisk belastningsreaktion og depression         19. september 2023
som følge af krigsudsendelse?”

Svar:
Jeg er optaget af, at vi har et arbejdsskadessystem, der griber alle dem, der er kom-
met til skade eller er blevet syge i forbindelse med deres arbejde. Det gælder uan-
set, hvilken type af skade eller sygdom der er tale om.

Jeg har indhentet bidrag fra Arbejdstilsynet, der oplyser følgende:

’Arbejdsmarkedets Erhvervssikring (AES) har anerkendt flere end de to former for
psykisk sygdom som en arbejdsskade.

Hvis en sygdom og påvirkningen, som er skyld i sygdommen, står på erhvervssyg-
domsfortegnelsen, kan den anerkendes som en erhvervssygdom administrativt af
AES. Det er tilfældet for posttraumatisk belastningsreaktion og depression som
følge af krigsdeltagelse. Fortegnelsen bliver løbende opdateret af Erhvervssyg-
domsudvalget i Arbejdsmarkedets Erhvervssikring (AES), så den er opdateret i for-
hold til nyeste lægefaglige forskning.

Sager om sygdomme, som ikke er optaget på erhvervssygdomsfortegnelsen, kan
også anerkendes som erhvervssygdomme. Det kan ske efter forelæggelse af den
konkrete sag for Erhvervssygdomsudvalget. Erhvervssygdomsudvalget foretager
en vurdering af, om sygdommen i den konkrete sag kan anerkendes som en er-
hvervssygdom. Indstiller Erhvervssygdomsudvalget til AES, at der er overvejende
sandsynlighed for, at sygdommen skyldes særlige forhold på arbejdet, kan den an-
erkendes som en erhvervssygdom. I 2022 blev der fx anerkendt ca. 150 sager om
psykiske sygdomme, som ikke var på fortegnelsen’.

Jeg kan henholde mig til Arbejdstilsynets oplysninger og konstatere, at der er flere
psykiske sygdomme end posttraumatisk belastningsreaktion og depression som
følge af krigsudsendelse, der kan være arbejdsskaderelateret.
Venlig hilsen
Ane Halsboe-Jørgensen
Beskæftigelsesminister

                                                                                                   2
