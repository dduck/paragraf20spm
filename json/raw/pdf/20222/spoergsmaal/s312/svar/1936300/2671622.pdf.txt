                                                                               Erhvervsudvalget 2022-23 (2. samling)
                                                                                                                      Offentligt

Folketingets Lovsekretariat                                                    ERHVERVSMINISTEREN

                                                                               7. marts 2023

Besvarelse af spørgsmål 312 stillet af Carl Valentin (SF) den 28. fe-          ERHVERVSMINISTERIET
bruar 2023.
                                                                               Slotsholmsgade 10-12
Spørgsmål 312:                                                                 DK - 1216 København K
Vil ministeren give kommunerne mulighed for at indføre en reklamer ja
tak-ordning på lokal basis, således at man lokalt af f.eks. miljø- eller for-  Tlf.  33 92 33 50
brugermæssige hensyn kan beslutte, at borgerne kun skal modtage rekla-
mer i postkassen, hvis de aktivt har bedt om det?                              Fax. 33 12 37 78

Svar:                                                                          CVR-nr. 10092485
Håndtering af klimaudfordringen og den grønne omstilling er vigtige prio-
riteter for regeringen.                                                        EAN nr. 5798000026001

I ”Klimaplan for en grøn affaldssektor og cirkulær økonomi” fra juni 2020      em@em.dk
aftalte et bredt flertal af Folketingets partier (S, V, RV, SF, EL, KF, LA og
ALT), at muligheden for at indføre en Ja-tak-ordning for reklamer i Dan-       www.em.dk
mark samt fordele og ulemper ved at ændre den nuværende Nej-tak- til en
Ja-tak-ordning skulle undersøges. Når denne undersøgelse er afsluttet, vil
jeg indkalde partierne bag aftalen til fornyet drøftelse. Beslutningen om
enten at fastholde eller ændre ordningen for omdeling af trykte reklamer til
landets husstande vil derfor afvente denne drøftelse.

Det er vurderingen, at en ordning, hvor kommuner får mulighed for at
vælge at indføre en reklamer Ja-tak-ordning på lokal basis, vil kræve lov-
ændring og forventes at kunne udløse DUT-krav, som vil indebære statslige
merudgifter af en ikke uvæsentlig størrelse.

Med venlig hilsen

Morten Bødskov
