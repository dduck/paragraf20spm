                                                   Uddannelses- og Forskningsudvalget 2022-23 (2. samling)
                                                                                                                     Offentligt

Spørgsmål nr. S 209
§ 20 – spørgsmål til mundtlig besvarelse den 8. februar 2023

Til:         Uddannelses- og forskningsministeren
Dato:        2. februar 2023
Stillet af:  Sofie Lippert (SF)

Er ministeren – i lyset af de udbredte eksempler i medierne på problemer
med rekruttering af pædagoger og resultaterne af evalueringen af
pædagoguddannelsen – enig i, at der er behov for at indkalde til brede
forhandlinger om en ny og bedre pædagoguddannelse?
(Spm. nr. S 209).

Begrundelse
Der henvises til eksempelvis artiklen »Fire voksne til 64 børn pressede
institution til drastisk beslutning: - Håber, det aldrig sker igen« bragt på TV2’s
hjemmeside den 31. januar 2023 og til evalueringen af
pædagoguddannelsen fra november 2021, som bl.a. pegede på, at mange
nyuddannede ikke oplever at være klædt godt nok på til jobbet efter
uddannelse, og at halvdelen af de studerende mener, at det faglige niveau
er for lavt, og at der er for lidt feedback.

På Folketingets formands vegne
Lovsekretariatet

                                                                                    Side 1 | 1
