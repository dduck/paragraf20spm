                                                                       Udvalget for Forretningsordenen 2022-23 (2. samling)
                                                                                                                                   Offentligt

                                                                       Transportministeren

Lovsekretariatet                                                       21. december 2022
Folketinget                                                            2022-6503

                                                                       Frederiksholms Kanal 27 F
                                                                       1220 København K

                                                                       Telefon 41 71 27 00

Folketingsmedlem Dennis Flydtkjær (DD) har den 15. december
2022 stillet mig følgende spørgsmål, som jeg hermed skal besvare.

Spørgsmål nr. S3:

Er ministeren enig i, at regeringens forslag om en passagerafgift på
gennemsnitligt 100 kr. vil forringe muligheden for, at der igen
kommer indenrigsflyvninger fra Midtjyllands Lufthavn, og at det
derfor vil være en forringelse af erhvervslivets rammevilkår i Midt-
og Vestjylland, hvis en sådan afgift indføres?

Svar:

Da Skatteministeriet har ressort på passagerafgifter, har jeg til
brug for besvarelsen indhentet følgende bidrag fra Skatteministe-
riet, som jeg vil henholde mig til:

”Det er en prioritet for regeringen at understøtte og fremskynde
udviklingen af grøn transport i Danmark. Det omfatter også flytra-
fikken. En passagerafgift på flyrejser på gennemsnitligt 100 kr. vil
gøre det dyrere at flyve, men det vil også gøre det muligt at indfri
regeringens ambition om at etablere en grøn indenrigsrute i 2025
og senest i 2030 have fuld grøn indenrigsflyvning.

Regeringen ønsker samtidig et Danmark i geografisk balance. Det
handler om en stærk infrastruktur på tværs af Danmark, og at der
er gode muligheder til stede for at arbejde og bo i hele landet. Re-
geringen vil derfor have fokus på at sikre en veludviklet infrastruk-
tur, og at skabe de bedste vilkår for at drive virksomhed og skabe
arbejdspladser i hele landet. ”

Med venlig hilsen

Thomas Danielsen
