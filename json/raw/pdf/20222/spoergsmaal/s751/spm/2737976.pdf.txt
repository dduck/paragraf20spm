                                                            Miljø- og Fødevareudvalget 2022-23 (2. samling)
                                                                                                                 Offentligt

Spørgsmål nr. S 751
§ 20-spørgsmål til skriftlig besvarelse

Til:         Ministeren for fødevarer, landbrug og fiskeri
Dato:        10. august 2023
Stillet af:  Helene Liliendahl Brydensholt (ALT)

Mener ministeren, at det er rimeligt med en lang udfasningsperiode for
burægsproduktion i Danmark på 12 år, når erhvervet selv – repræsenteret af
et af de største ægpakkerier – anser hold af burhøns for værende uetisk, og
vil ministeren ikke medgive, at der er en indre selvmodsigelse i ikke at drage
konsekvensen af førnævnte erkendelse ved at lave så kort en
udfasningsperiode som overhovedet muligt?
(Spm. nr. S 751).

Begrundelse
Der henvises til artiklen »Dava Foods slutar med ägg från de sista
burhönsen« bragt den 12. juli 2022 på det svenske medie Jordbruksaktuellts
hjemmeside, hvoraf det fremgår, at virksomheden Dava Foods i juli 2022 har
udfaset produktion af buræg i Sverige af etiske årsager.

Svaret bedes sendt elektronisk til spørgeren på helene.brydensholt@ft.dk og
til Lovsekretariatet på lov@ft.dk.

På Folketingets formands vegne
Lovsekretariatet

                                                                                Side 1 | 1
