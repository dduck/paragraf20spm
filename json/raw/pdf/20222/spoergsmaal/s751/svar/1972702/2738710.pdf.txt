Folketingets Lovsekretariat                                                         Miljø- og Fødevareudvalget 2022-23 (2. samling)
Christiansborg                                                                                                                           Offentligt
1240 København K
                                                                                           Den 11. august 2023

Hermed sendes besvarelse af spørgsmål nr. S 749, som medlem af Folketinget Helene Liliendahl
Brydensholt (ALT) har stillet til ministeren for fødevarer, landbrug og fiskeri den 10. august 2023.

Spørgsmål nr. S 749 fra medlem af Folketinget Helene Liliendahl Brydensholt (ALT)
”Hvad mener ministeren om, at et af Skandinaviens største ægpakkerier i juli 2022 har udfaset
buræg i Sverige af etiske årsager, idet det betænkes, at selvsamme ægpakkeri ejer en af de i alt seks
besætninger med burægsproduktion (til detail og industri) i Danmark?

Der henvises til artiklen »Dava Foods slutar med ägg från de sista burhönsen« bragt den 12. juli
2022 på det svenske medie Jordbruksaktuellts hjemmeside, hvoraf det fremgår, at virksomheden
Dava Foods i juli 2022 har udfaset produktion af buræg i Sverige af etiske årsager.”

Svar
Jeg er enig i, at udfasning af burægsproduktion i Danmark er vigtig, hvorfor der som bekendt alle-
rede er truffet beslutning om, at produktionen skal udfases over en 12-års periode.

Jeg har endvidere indledt politiske drøftelser om en aftale på dyrevelfærdsområdet, hvori tiltag
vedr. en hurtigere udfasning af buræg kan indgå. Ministeriet for Fødevarer, Landbrug og Fiskeri er
fortsat ved at afsøge muligheden for en kortere overgangsperiode.

                  Jacob Jensen
                                                       /
                                                                            Paolo Drostby

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
