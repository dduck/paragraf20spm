                             Kulturudvalget 2022-23 (2. samling)
                                                                Offentligt

                                                                                                               Kulturministeren

Folketingets Lovsekretariat                                                                                    Kulturministeriet
Christiansborg                                                                                                 Nybrogade 2
1240 København K                                                                                               1203 København K

                                                                                                               Tlf  : 33 92 33 70

                                                                                                               E-mail : kum@kum.dk

                                                                                                               Web : www.kum.dk

                                                                                                  2. maj 2023

Folketingsmedlem Mikkel Bjørn (DF) har 24. april 2023 stillet mig følgende spørgsmål
nr. 540, som jeg hermed besvarer.

Spørgsmål:

Hvad er regeringens holdning til den såkaldte YouTube-skat på onlinetjenester, der er
indført i Frankrig, som tilbyder videoer enten gratis eller mod betaling, og som bidrager
til produktionen af franske film og tv-serier?

Svar:

Som det også fremgår af mit svar på § 20-spørgsmål nr. S 539, så følger det af regerings-
grundlaget, at ”Regeringen vil presse på for en effektiv gennemførelse af den globale aftale
om selskabsskat for at sikre minimumsbeskatning af store multinationale koncerner samt
øget og fair beskatning af globale tech-giganter.”

For så vidt angår holdningen til en konkret skat på onlinetjenester, så har Skattemini-
steriet i forbindelse med den tidligere kulturministers besvarelse af KUU spørgsmål nr.
151 (Alm. del) af 16. februar 2022, der handlede om den franske såkaldte YouTube-skat,
leveret følgende bidrag, som jeg kan henholde mig til:

”[E]t forslag om en eventuel særskilt skat på videodelingstjenester og sociale medier skulle
gennemføres på et andet retligt grundlag. Udformningen af en eventuel skat på videode-
lingstjenester og sociale medier i Danmark vil kræve nærmere analyse af bl.a. retlige, øko-
nomiske og administrative aspekter, herunder også i forhold til opkrævning af skatten fra
udenlandske selskaber uden tilstedeværelse i Danmark.

Det bemærkes i øvrigt, at selskabsbeskatning af tech-giganterne samt øvrige større multi-
nationale koncerner er omfattet af OECD-aftalen om beskatning af den digitale økonomi
af 8. oktober 2021, som adresserer de skattemæssige udfordringer, der er forbundet med
digitaliseringen af økonomien. Danmark har tilsluttet sig denne aftale.

En eventuel særskilt skat på videodelingstjenester og sociale medier vil skulle være i over-
ensstemmelse med OECD-aftalens stand-still og roll-back-forpligtelse, hvorunder de del-
tagende landene skal tilbagerulle, og ikke senere indføre, nationale digitale omsætnings-
skatter og lignende tiltag.”

                                                                                                               Dok. nr. 101112
Med venlig hilsen
Jakob Engel-Schmidt

                                                                               Side 2
