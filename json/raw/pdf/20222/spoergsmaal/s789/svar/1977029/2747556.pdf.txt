Folketingets Lovsekretariat                                         Finansudvalget 2022-23 (2. samling)
Christiansborg                                                                                           Offentligt

                                                                             7. september 2023

Svar på spørgsmål S 789 af 30. august 2023 stillet af Peder
Hvelplund (EL)

Spørgsmål

Idet der henvises til artiklen »12 topembedsmænd tager den gyldne svingdør
mellem staten og Novo Nordisk – »bekymrende,« mener ekspert« bragt på
frihedsbrevet.dk den 28. august 2023, mener ministeren så, at der bør
indføres en karensperiode, som der også er i Finanstilsynet?
(Spm. nr. S 789)

Svar

Det er min opfattelse, at det grundlæggende er positivt, at der sker udveksling af
medarbejdere og dermed af viden mellem den offentlige sektor og den private
sektor.

Offentligt ansatte er underlagt regler om tavshedspligt, der har til formål at opret-
holde integriteten i den offentlige sektor. Det er ikke kun under ansættelsen i det
offentlige, men også efter ansættelsens ophør, at offentligt ansatte har tavsheds-
pligt. Reglerne indebærer, at fortrolige oplysninger fortsat er fortrolige ved over-
gang fra det offentlige til en stilling i det private.

Jeg finder på det foreliggende grundlag ikke behov for at indføre yderligere regler
på området.

Med venlig hilsen

Nicolai Wammen
Finansminister

Finansministeriet · Christiansborg Slotsplads 1 · 1218 København K
