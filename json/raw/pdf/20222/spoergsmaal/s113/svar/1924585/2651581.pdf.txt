                             Kulturudvalget 2022-23 (2. samling)
                                                                 Offentligt

                                                                                                                       Kulturministeren

Folketingets Lovsekretariat                                                                                            Kulturministeriet
Christiansborg                                                                                                         Nybrogade 2
1240 København K                                                                                                       1203 København K

                                                                                                                       Tlf  : 33 92 33 70

                                                                                                                       E-mail : kum@kum.dk

                                                                                                                       Web : www.kum.dk

                                                                                                      25. januar 2023

Folketingsmedlem Morten Messerschmidt (DF) har 17. januar 2023 stillet mig følgende
spørgsmål nr. S 113, som jeg hermed besvarer.

Spørgsmål:

Vil ministeren indføre en form for refundering for produktionsomkostninger, som man
kender det fra andre lande, eller i øvrigt foretage sig noget på området for at styrke
dansk filmproduktion?

Svar:

Den nuværende filmaftale 2019-2023, indgået mellem den daværende regering (Ven-
stre, Liberal Alliance og Det Konservative Folkeparti) og Socialdemokratiet, Dansk Fol-
keparti, Enhedslisten, Alternativet, Radikale Venstre og Socialistisk Folkeparti, er sta-
dig gældende og løber til og med 2023.

Spørgsmålet om en eventuel ordning for produktionsrabatter i Danmark vil derfor
kunne drøftes i forbindelse med forhandlingerne om en kommende filmaftale fra 2024.

Jeg kan dog for nu fremhæve følgende, som fremgår af regeringsgrundlaget:
Regeringen vil gennemføre medieaftalen, dog vil regeringen afsøge muligheden for at er-
statte kulturbidraget med en ordning, hvor udbyderne kan vælge mellem en forpligtelse
til at investere i dansksproget indhold eller betale en afgift – samt foretage yderligere til-
pasninger.

Hensigten er, at en tilpasset ordning for et kulturbidrag skal understøtte dansk ind-
holdsproduktion.

Med venlig hilsen

Jakob Engel-Schmidt

                                                                                                                       Dok. nr. 82194
