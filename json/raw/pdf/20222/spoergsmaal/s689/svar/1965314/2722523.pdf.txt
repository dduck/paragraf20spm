                             Kulturudvalget 2022-23 (2. samling)
                                                                Offentligt

                             Kulturministeren

Folketingets Lovsekretariat  Kulturministeriet
Christiansborg               Nybrogade 2
1240 København K             1203 København K

                             Tlf                                                                                        : 33 92 33 70

                             E-mail : kum@kum.dk

                             Web : www.kum.dk

                                                                                                         12. juni 2023

Folketingsmedlem Charlotte Broman Mølbæk (SF) har stillet mig følgende spørgsmål
nr. 689, som jeg hermed besvarer.

Spørgsmål:

Hvordan agter ministeren at sikre, at kulturpolitikken også kommer til at inkludere og
udnytte potentialerne i folkeoplysningen, herunder de bidrag som de folkeoplysende ak-
tører kan yde, til at løse nutidens udfordringer med den grønne omstilling, sundhed og
trivsel m.v.?

Svar:

Det fremgår af regeringsgrundlaget, at regeringen vil formulere en samlet og ambitiøs
kulturpolitik, der skal løfte kunsten og kulturens stilling i samfundet.

Som første skridt i det arbejde præsenterede jeg i maj den første kulturpolitiske redegø-
relse i mere end 25 år. Redegørelsen giver et faktuelt afsæt for formuleringen af en ny
samlet kulturpolitik, og jeg ser nu frem til at igangsætte en inddragende proces frem mod
formuleringen af en ny samlet kulturpolitik.

Jeg ved fra kulturlivets skriftlige bidrag til den kulturpolitiske redegørelse, at de folke-
oplysende aktører blandt andet er optaget af, hvordan de kan være med til at løse kon-
krete samfundsopgaver i forhold til mental og fysisk sundhed og i forhold til den grønne
omstilling. Det ser jeg som meget positivt, og jeg ser frem til en kommende inddragende
proces med kulturlivet, heriblandt de folkeoplysende aktører.

Med venlig hilsen

Jakob Engel-Schmidt

                                                                                                                        Dok. nr. 108859
