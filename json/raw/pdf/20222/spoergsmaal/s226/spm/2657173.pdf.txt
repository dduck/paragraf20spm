                                                                                  Socialudvalget 2022-23 (2. samling)
                                                                                                                      Offentligt

Spørgsmål nr. S 226
§ 20-spørgsmål til skriftlig besvarelse

Til:         Social- og boligministeren
Dato:        6. februar 2023
Stillet af:  Theresa Berg Andersen (SF)

Hvad er ministerens planer for politiske drøftelser om at styrke kvaliteten på
opholdssteder og døgninstitutioner for anbragte børn og unge?
(Spm. nr. S 226).

Begrundelse
Der henvises til, at det af aftalen »Børnene Først« fra maj 2021 fremgår, at
evalueringen af det specialiserede socialområde skulle danne grundlag for
politiske drøftelser om en specialeplanlægning, herunder i forhold til
kvaliteten på bl.a. opholdssteder og døgninstitutioner for anbragte børn og
unge. Der henvises endvidere til, at Folketingets Ombudsmand tidligere har
kritiseret forholdene for anbragte børn på opholdssteder og institutioner, og at
der løbende har været en række problematiske sager om vilkårene på
institutionerne i pressen, herunder aktuelt eksempelvis sagen om
Bakkegården.

Svaret bedes sendt elektronisk til spørgeren på theresa.berg.andersen@ft.dk
og til Lovsekretariatet på lov@ft.dk.

På Folketingets formands vegne
Lovsekretariatet

                                                                                  Side 1 | 1
