                                   Udvalget for Forretningsordenen 2022-23 (2. samling)

                                                                                            Holbergsgade 6       Offentligt
                                                                                            DK-1057 København K
Indenrigs- og Sundhedsministeriet
                                                                                            T +45 7226 9000
Folketingets Lovsekretariat                                                                 F +45 7226 9001
                                                                                            M sum@sum.dk
                                                                                            W sum.dk

                                                                                            Dato: 29-12-2022
                                                                                            Enhed: PSYK
                                                                                            Sagsbeh.: SUMLPE
                                                                                            Sagsnr.: 2215404
                                                                                            Dok. nr.: 2509783

Medlem af Folketinget Morten Messerschmidt (DF) har den 20. december 2022 stillet
følgende spørgsmål nr. S 18 til indenrigs- og sundhedsministeren, som hermed besva-
res.

Spørgsmål nr. S 18:
”Nu, hvor Antidote Danmarks bevilling udløber i 2023, er ministeren så ikke enig i, at
Antidote Danmark bør komme på finansloven, og at Antidote Danmark skal med på
listen over organisationer, der skal modtage støtte fra første kvartal af 2023, så de
kan fortsætte med at redde liv og skabe værdighed for nogle af de mest udsatte bor-
gere?”

Svar:
Regeringen er fuldt ud opmærksom på, at flere organisationer, der hver dag hjælper
de mest sårbare og udsatte borgere i vores samfund, risikerer at lukke ned eller lukke
for centrale funktioner, da deres bevilling udløber i 2023, fordi der ikke er en ny fi-
nanslov. Det er Antidote Danmarks indsats for mig et helt oplagt eksempel på. Det er
vigtigt for mig, at de kan fortsætte deres aktiviteter.

Derfor har regeringen taget initiativ til at straksudmønte bevillinger til disse organisa-
tioner, heriblandt Antidote Danmark, i starten af 2023. Bevillingerne vil vedrøre før-
ste kvartal af 2023 og foreslås finansieret via reserven til foranstaltninger på social-,
sundheds- og arbejdsmarkedsområdet (SSA-reserven).

Efter at have fået tilslutning fra folketingspartiernes socialordførerne er der nu sendt
et aktstykke til Folketingets Finansudvalg med anmodning om udvalgets tilslutning til
bl.a. at bevilge 0,4 mio. kr. til dækning af udgifterne forbundet med Antidote Dan-
marks aktiviteter med udlevering af modgiften naloxon i første kvartal 2023.

Jeg er glad for partiernes opbakning til regeringens forslag om at sikre den fortsatte
drift af Antidote Danmark i denne særlige situation, og jeg ser på den baggrund også
frem til forhandlinger om fortsat finansiering.

                                          Med venlig hilsen

                                            Sophie Løhde
