                   Uddannelses- og Forskningsudvalget 2022-23 (2. samling)
                                                                                     Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Torsten Gejl (ALT) har den 28. februar 2023 stillet følgende    7. marts 2023
spørgsmål nr. S 316 til uddannelses- og forskningsministeren, som hermed besva-
res.                                                                                  Uddannelses- og
                                                                                      Forskningsministeriet
Spørgsmål S 316:
                                                                                      Børsgade 4
Hvordan mener ministeren, at unge med omfattende handicap, som er flyttet             Postboks 2135
hjemmefra, kan sikres et forsørgelsesgrundlag på en ungdomsuddannelse?                1015 København K
                                                                                      Tel. 3392 9700
Svar:
                                                                                      www.ufm.dk
Unge med funktionsnedsættelse på en ungdomsuddannelse, som er flyttet hjem-
mefra, kan søge om SU og evt. SU-lån som forsørgelsesgrundlag på lige vilkår          CVR-nr. 1680 5408
med øvrige elever, hvis de opfylder betingelserne for det. Herunder at de er fyldt
18 år, er studieaktive og ikke modtager anden offentlig støtte til at dække leveom-   Ref.-nr.
kostningerne.                                                                         $dossier_documentnumber$

Samtidig kan elever på erhvervsuddannelser søge om SU-handicaptillæg, hvis de
har en varig funktionsnedsættelse, der gør dem nærmest ude af stand til at have
et arbejde ved siden af studiet. Satsen for SU-handicaptillæg til erhvervsuddannel-
ser er på 5.878 kr. per måned før skat (2023-niveau) og gives i supplement til et
SU-stipendium.

Mulighederne i SU-systemet giver efter min mening et godt forsørgelsesgrundlag
for unge under uddannelse – også for unge med funktionsnedsættelse. Men det er
selvfølgelig vigtigt, at vi som samfund anlægger en helhedsbetragtning, så en ung
med funktionsnedsættelse samlet set får den nødvendige støtte. Det kan f.eks.
være kompenserende ydelser på beskæftigelses- eller socialområdet som bolig-
sikring og støtte til hjælpemidler med det formål i væsentlig grad at afhjælpe føl-
gerne af funktionsnedsættelsen eller i væsentlig grad lette den daglige tilværelse i
hjemmet. Det kan også være hjælp til dækning af nødvendige merudgifter til f.eks.
befordring til og fra uddannelsesstedet.

Med venlig hilsen

Christina Egelund

                                                                                      Side 1/1
