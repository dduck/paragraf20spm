                             Kulturudvalget 2022-23 (2. samling)
                                                                Offentligt

                                                                                                                        Kulturministeren

Folketingets Lovsekretariat                                                                                             Kulturministeriet
Christiansborg                                                                                                          Nybrogade 2
1240 København K                                                                                                        1203 København K

                                                                                                                        Tlf  : 33 92 33 70

                                                                                                                        E-mail : kum@kum.dk

                                                                                                                        Web : www.kum.dk

                                                                                                        20. april 2023

Folketingsmedlem Mikkel Bjørn (O) har 18. april 2023 stillet mig følgende spørgsmål
nr. S 499, som jeg hermed besvarer.

Spørgsmål:

Vil ministeren redegøre for sin holdning til censur af kunst, herunder litteratur, og vil
ministeren endvidere oplyse, om ministeren er bekymret for en mulig stigning i antallet
af hjemmeproducerede tryksager, samizdat, i takt med stigningen i censur?

Svar:

Kunstnerisk ytringsfrihed er en grundlæggende rettighed, som skal sikre, at kunstnere
kan udtrykke sig frit og uafhængigt uden frygt for censur eller straf fra myndighederne
eller andre magthavere. Derfor mener jeg selvfølgelig ikke, at man skal censurere
kunst, heller ikke hvis den forbindes med holdninger fra fortiden, som vi i dag kan være
uenige i.

Regeringen vil formulere en samlet og ambitiøs kulturpolitik, der skal løfte kunsten og
kulturens stilling i samfundet og sætte pejlemærker for de enkelte kunst- og kulturom-
råder, herunder for kunstnerisk frihed, kulturarv, kvalitet, publikum, talentudvikling
og eksport, jf. regeringsgrundlaget.

Til dit spørgsmål om jeg er bekymret for en mulig stigning i antallet af hjemmeproduce-
rede tryksager, samizdat, så kender jeg ikke til dokumentation for, at dette skulle være
et problem stigende i Danmark.

Med venlig hilsen

Jakob Engel-Schmidt

                                                                                                                        Dok. nr. 99069
