                                                            Miljø- og Fødevareudvalget 2022-23 (2. samling)
                                                                                                                 Offentligt

Spørgsmål nr. S 246
§ 20-spørgsmål til skriftlig besvarelse

Til:         Ministeren for fødevarer, landbrug og fiskeri
Dato:        13. februar 2023
Stillet af:  Morten Messerschmidt (DF)

Hvad er ministerens holdning til de nye EU-regler, der trådte i kraft sidste år,
og som pålægger store og små fiskekuttere at fiske med »torskepaneler« i
garnet i Kattegat, og vil ministeren arbejde for, at der kan blive genindført en
dispensationsordning til de små både under ti meter?
(Spm. nr. S 246).

Begrundelse
De nye regler påvirker især små fiskekutteres fangst, da de ikke har
motorkraft til at trække garnet ind og sejle fremad samtidig. Dette resulterer i,
at ikke blot torsken slipper ud af garnet, men også andre fisk. Der henvises til
artiklen »Kim skal fiske med store huller i garnet: - Jeg går fallit« bragt den 9.
februar 2023 på TV2 Østjyllands hjemmeside.

Svaret bedes sendt elektronisk til spørgeren på Christian.bulow@ft.dk,
Morten.Messerschmidt@ft.dk og til Lovsekretariatet på lov@ft.dk.

På Folketingets formands vegne
Lovsekretariatet

                                                                                    Side 1 | 1
