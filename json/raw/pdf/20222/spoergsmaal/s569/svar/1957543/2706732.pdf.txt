Folketingets Lovsekretariat                                                         Udvalget for Landdistrikter og Øer 2022-23 (2. samling)
Christiansborg                                                                                                                                   Offentligt
1240 København K
                                                                                                     J.nr. 2023 - 3890
                                                                                                     Den 15. maj 2023

Hermed sendes besvarelse af spørgsmål nr. S 569, som medlem af Folketinget Kristian Bøgsted
(DD) har stillet til ministeren for fødevarer, landbrug og fiskeri den 2 maj 2023.

Spørgsmål nr. S 569 fra medlem af Folketinget Kristian Bøgsted (DD)
”Vil ministeren arbejde for, at man gennem etablering af flere havbrug kan løfte arbejdspladser og
økonomisk vækst i landdistrikterne gennem skabelse af 20-40 arbejdspladser for hvert havbrug?”

Svar
Tilladelser til etablering eller udvidelse af havbrug har ressort i Miljøministeriet.

Som ansvarlig minister for akvakultursektoren følger jeg med interesse sektorens udvikling, så vi
også i fremtiden kan producere bæredygtige fisk og skaldyr.

Den tidligere regering lancerede i oktober 2022 ”Strategi for en bæredygtig akvakultursektor 2021-
2027”, som sætter retning for en bæredygtig udvikling af den danske akvakultur. Strategien har
fokus på løsninger, der skal reducere sektorens miljøpåvirkning pr. produceret enhed, kombineret
med mindre klimapåvirkning.

Jeg vil følge op på strategien, og jeg mener, at den skal virke i en periode, inden vi eventuelt
igangsætter yderligere drøftelser af akvakultursektorens rammevilkår.

Jacob Jensen

                             /
                                               Nicolai Højlund

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
