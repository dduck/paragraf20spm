Folketingets Lovsekretariat  Finansudvalget, Forsvarsudvalget 2022-23 (2. samling)
Christiansborg                                                                            Offentligt

                                                           20. januar 2023

Svar på spørgsmål S 60 af 9. januar 2023 stillet af Lisbeth Bech-
Nielsen (SF)

Spørgsmål

Vil ministeren gøre noget aktivt for at sikre, at Staten og Kommunernes
Indkøbsservice (SKI) ikke tilbyder kinesiske trådløse routere til offentlige
myndigheder, som bruges til f.eks. hjemmearbejdspladser, og som dermed kan
kompromittere personfølsomme oplysninger?

Svar

Staten og Kommunernes Indkøbsservice A/S (SKI), som KL (45 pct. ejerandel)
og staten (55 pct. ejerandel) ejer og kontrollerer i fællesskab, har til formål at til-
byde indkøbsmæssige service til den offentlige sektor på kommercielle vilkår, her-
under at udvikle frivillige og forpligtende indkøbsaftaler, således det offentlige
indkøb effektiviseres og professionaliseres.

Udbud og administration af konkrete indkøbsaftaler ligger inden for SKI’s forret-
ningsmæssige kompetence. Selskabets ledelse har ansvaret og beslutningskompe-
tencen i forhold til den daglige og strategiske ledelse. Som ejerminister for statens
ejerandel har jeg en naturlig forventning om, at SKI overholder alle gældende reg-
ler og love.

Jeg har forelagt det konkrete spørgsmål for SKI, som oplyser følgende:

”SKI udvikler indkøbsaftaler, som det offentlige kan bruge til at købe blandt andet it-hardware,
inklusive forskellige trådløse routere fra markedsledende producenter, herunder kinesiske produ-
center. Alle SKI-aftaler har som grundlæggende leveringsbetingelse, at produkter altid skal leve
op til gældende lovgivning og dermed være lovlige og sikre. Derudover har SKI et tæt og godt sam-
arbejde med Center for Cybersikkerhed (CFCS), og SKI følger CFCS’s krav og sikkerhedsan-
visninger til indkøbsaftalerne.

SKI’s leverandører – der forhandler routere fra de pågældende producenter – er forpligtet til at
indberette alvorlige sikkerhedshændelser og øvrige sikkerhedshændelser med relevans for indkøbs-
aftalen til CFCS. SKI’s leverandører er endvidere uden ophold forpligtet til at indberette eventu-
elle alvorlige sikkerhedshændelser til SKI og relevante kunder. Det vil fx kunne handle om
kompromittering af datafortrolighed, -tilgængelighed eller -integritet eller forhold ved produkterne,
der udgør risiko for, at produkterne udsættes for lignende kompromittering.

                                                    Finansministeriet · Christiansborg Slotsplads 1 · 1218 København K
                                                                                                     Side 2 af 2

Såfremt CFCS måtte blive opmærksom på problemer med en producent eller et givent produkt
på SKI’s aftaler, vil SKI straks reagere, herunder søge dialog med CFCS om de rette reaktions-
muligheder.”
Jeg har orienteret Forsvarsministeriet om din henvendelse.

Med venlig hilsen
Nicolai Wammen
Finansminister
