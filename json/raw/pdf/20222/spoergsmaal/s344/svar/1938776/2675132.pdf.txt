Folketingets Lovsekretariat  Miljø- og Fødevareudvalget 2022-23 (2. samling)
Christiansborg                                                                    Offentligt
1240 København K
                                       Den 14. marts 2023

Hermed sendes besvarelse af spørgsmål nr. S 344, som medlem af Folketinget Helene Liliendahl
Brydensholt (ALT) har stillet til ministeren for fødevarer, landbrug og fiskeri den 7. marts 2023.

Spørgsmål nr. S 344 fra medlem af Folketinget Helene Liliendahl Brydensholt (ALT)
”Hvad mener ministeren om det, der fremgår af artiklen »Novo Nordisk har firdoblet brugen af
aber i forsøg siden 2019«, og hvordan vil ministeren sikre en nedtrapning og ultimativt en udfas-
ning af forsøgsdyr i Danmark?”

Der henvises til artiklen »Novo Nordisk har firdoblet brugen af aber i forsøg siden 2019« bragt på
DR’s hjemmeside den 1. marts 2023, hvoraf det fremgår, at virksomheden Novo Nordisk de seneste
år har brugt flere og flere aber som forsøgsdyr, når den har skullet udvikle ny medicin, og at antallet
af aber ifølge virksomhedens egne tal er firdoblet siden 2019.

Svar
Udgangspunktet er, at der kun skal bruges dyr til forsøg, når det er nødvendigt. Det følger af dyre-
forsøgsloven, at der ikke må anvendes dyr til forsøg, hvis andre metoder er lige så velegnede.

Når det er sagt, er der stadig et behov for at anvende dyr til forsøg på nogle områder, f.eks. udvikling
og test af livsvigtig medicin til mennesker. Der pågår et vigtigt arbejde med at reducere brugen af
dyr til forsøg og finde erstatninger. Tre hjørnesten inden for alternativer til dyreforsøg er de så-
kaldte tre R'er: Reduction (reduktion af forsøgsdyr), Replacement (erstatning af forsøgsdyr)
og Refinement (dyrevelfærd for forsøgsdyr).

I 2013 blev Danmarks 3R-Center oprettet. Centeret arbejder for at fremme kendskabet til og støtte
udviklingen af de 3 R’er blandt landets forøgsdyrsbrugere og dyrepassere for at skabe de bedst
mulige betingelser for landets forsøgsdyr samt udvikle alternativer til anvendelse af forsøgsdyr.

Det kan i øvrigt oplyses, at der i dag ikke er nogen tilladelser til dyreforsøg med aber i Danmark,
og de omtalte forsøg med aber foregår derfor ikke i Danmark.

                  Jacob Jensen
                                                       /
                                                                            Paolo Drostby

Ministeriet for Fødevarer, Landbrug og Fiskeri • Holbergsgade 6 • 1057 København K
Tlf. 38 10 60 00 • CVR 41956011 • EAN 5798000880016 • fvm@fvm.dk • www.fvm.dk
