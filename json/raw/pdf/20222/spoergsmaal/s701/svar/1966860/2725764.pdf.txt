                  Udlændinge- og Integrationsudvalget 2022-23 (2. samling)
                                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget Rosa Lund (EL) har den 12. juni 2023 stillet følgende spørgs-      20. juni 2023
mål nr. S 701 til udlændinge- og integrationsministeren, som hermed besvares.
                                                                                         Udlændinge- og
Spørgsmål S 701:                                                                         Integrationsministeriet

Er ministeren enig med den tyske indenrigsminister, Nancy Faeser, og EU-kommis-          Slotsholmsgade 10
sær Ylva Johansson, der ifølge Politiken mener, at EU’s asylaftale af 8. juni 2023 har   1216 København K
»sat et tydeligt punktum« for idéen om asylbehandling i tredjelande, og med den
luxembourgske udenrigsminister, Jean Asselborn, der ifølge Der Spiegel mener, at         Tel.      6198 4000
EU med aftalen har »forhindret den såkaldte Rwanda-model«, og vil ministeren be-
grunde og uddybe sin holdning?                                                           Mail      uim@uim.dk

Begrundelse                                                                              Web       www.uim.dk
Der henvises til artiklen »Nyhedsanalyse: Der blev helt, helt stille i lang tid: Svensk
minister gav sine EU-kolleger en regulær opsang« bragt den 9. juni 2023 på Politi-       CVR-nr. 36977191
kens hjemmeside og artiklen »Mehr Chaos und Leid« bragt den 9. juni 2023 på Der
Spiegels hjemmeside.                                                                     Sags nr.  2023 - 9318
                                                                                         Akt-id    2355313
Svar:
Overordnet anser jeg det for meget positivt, at det har været muligt at nå til enig-
hed om Rådets mandat til at indlede forhandlinger med Europa-Parlamentet om to
kerneforslag under Migrations- og asylpagten. Det viser, at det er muligt at nå til
enighed blandt EU-landene på migrationsdagsordenen.

Det er dog klart, at vi fra regeringens side helst havde set, at det allerede eksiste-
rende krav om en forbindelse mellem en asylansøger og et sikkert tredjeland, som
en medlemsstat ønsker at overføre denne til, blev fjernet eller gjort lempeligere,
sådan at de øvrige EU-medlemslande har tilsvarende mulighed som Danmark ift.
overføre asylansøgere til et sikkert tredjeland.

Vi er imidlertid i tæt kontakt med en række EU-medlemsstater, som er interesseret
i eller støtter op om behovet for at adressere irregulær migration og se på nye løs-
ninger. Det kunne fx være migrationspartnerskaber med andre lande inspireret af
EU-Tyrkiet erklæringen eller initiativer med særligt fokus på at redde personer i
havsnød.

Side 1/2
Min hovedprioritet er fortsat at finde en EU-løsning eller et samarbejde med en
række EU-medlemsstater, der kan tjene til at adressere irregulær migration og
fjerne incitamentet til at benytte menneskesmuglere inden for rammerne af inter-
national ret og EU-retlige forpligtelser.

Kaare Dybvad Bek
                                                  /

                                                     Grith Nørgaard

Side 2/2
