                                                                                Kulturudvalget 2022-23 (2. samling)
                                                                                                                    Offentligt

Spørgsmål nr. S 361
§ 20 – spørgsmål til mundtlig besvarelse den 15. marts 2023

Til:         Kulturministeren
Dato:        10. marts 2023
Stillet af:  Charlotte Broman Mølbæk (SF)

Er ministeren enig i, at det er en god idé at inddrage det nationale
samarbejdsforum Sangens Hus og de lokale sangkraftcentre i arbejdet med
at udbrede sang, herunder morgensang, som regeringen ifølge
regeringsgrundlaget ønsker?
(Spm. nr. S 361).

Begrundelse
Sang fremmer trivsel og fællesskab. Derfor er det glædeligt, at sang er en
del af regeringsgrundlaget, og at regeringen ifølge regeringsgrundlaget
ønsker mere sang, herunder morgensang. Det kunne derfor også være
hensigtsmæssigt at bruge ressourcerne i Sangens Hus og de mange
sangkraftcentre, der er spredt rundt om i landet, til at inspirere arbejdet,
f.eks. i form af workshops, konferencer og efteruddannelse af lærere.
Erfaringerne viser nemlig, at det ikke er enhver forundt bare at lede sang.
Eller at synge. Men vi har alle en stemme. Vi skal blot lære at have modet til
at bruge den. Her har Sangens Hus en række erfaringer og værktøjer, som
kunne bringes i anvendelse.

På Folketingets formands vegne
Lovsekretariatet

                                                                                Side 1 | 1
