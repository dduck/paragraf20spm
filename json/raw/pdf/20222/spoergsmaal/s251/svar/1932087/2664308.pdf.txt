Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Theresa Berg Andersen (SF) har d. 14. februar 2023
2023 - 1584  stillet følgende spørgsmål nr. S 251 til social- og boligministeren, som hermed
             besvares.
Doknr.
670314       Spørgsmål nr. S 251:
             Hvornår planlægger ministeren at indkalde aftalepartierne bag aftalen
Dato         »Børnene Først« til den videre udmøntning af en kvalitetsramme, der skal
21-02-2023   højne kvaliteten på døgninstitutioner og opholdssteder, og til drøftelser om
             konkrete initiativer for at styrke kvaliteten i anbringelser for børn og unge på
             opholdssteder og døgninstitutioner?

             Svar:
             Som det fremgår af aftalen om Børnene Først fra maj 2021 skal udmøntningen
             af midlerne fra Børnene Først ske på baggrund af evalueringen af det
             specialiserede socialområde og de politiske forhandlinger om indførelse af en
             specialeplanlægning på det specialiserede socialområde. Disse forhandlinger
             startede op under den tidligere regering, men der nåede ikke at blive indgået
             en aftale som følge af udskrivelsen af folketingsvalg.

             Den nuværende regering har sat et mål om at indføre specialeplanlægning på
             den højt specialiserede del af handicapområdet, hvilket også fremgår af
             regeringsrundlaget.

             Jeg vil give Socialudvalget en melding om regeringens opfølgning på målet om
             at indføre specialeplanlægning – herunder processen for udmøntning af
             midlerne fra Børnene Først.

             Med venlig hilsen
             Pernille Rosenkrantz-Theil
             Social- og boligminister

                             1
