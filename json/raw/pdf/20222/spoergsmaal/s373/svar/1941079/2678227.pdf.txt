                             Det Udenrigspolitiske Nævn, Udenrigsudvalget 2022-23 (2. samling)
                                                                                                            Offentligt

Udenrigsministeriet

Folketingets Lovsekretariat                     Asiatisk Plads 2
                                                DK-1448 København K
Bilag  Sag/ID Nr.            Enhed              Telefon +45 33 92 00 00
                                                Telefax +45 32 54 05 33
       2023 - 10981          SP & MENA          E-mail: um@um.dk
                                                http://www.um.dk

                                                Dato

                                                20. marts 2023

       Svar på § 20-spørgsmål nr. S 373 stillet den 13. marts 2023 af
       Karsten Hønge til udenrigsministeren.

       Spørgsmål
       Mener udenrigsministeren, at det er i tråd med Danmarks sikkerhedspoli-
       tiske interesser at løfte det i 2018 indførte våbenembargo mod Saudi Ara-
       bien og De Forenede Arabiske Emirater, der ud over at føre en folkeretligt
       ulovlig krig i Yemen - der af FN betegnes som en humanitær krise - ofte
       modarbejder danske interesser i internationale fora?

       Svar
       I den nuværende sikkerhedspolitiske situation, herunder krigen i Ukraine,
       og ændrede geopolitiske virkelighed, har Danmark en sikkerhedspolitisk
       interesse i at have en bæredygtig dansk forsvarsindustri. I den forbindelse
       bør dansk forsvarsindustri ikke stilles ringere end europæiske konkurren-
       ter på de internationale markeder.

       Danmark besluttede i 2018 at gå enegang ved at afvise alle ansøgninger til
       De Forende Arabiske Emirater og Saudi-Arabien. Med justeringen åbnes
       døren på klem. Danmark lægger sig hermed på linje med sammenlignelige
       europæiske lande.

       Danmark vil fortsat være at finde blandt de mest restriktive lande i EU.
       Det vil sige, at Udenrigsministeriet vil vurdere ansøgninger om eksport
       med grundlag i EU’s kriterier, der blandt andet omfatter en kritisk vurde-
       ring af risikoen for at udstyr anvendes til menneskerettighedskrænkelser,
       intern repression eller i regionale konflikter, som den i Yemen. Hvis der
       vurderes at være risiko herfor, udtaler Udenrigsministeriet sig imod.

                             Med venlig hilsen
            2
Lars Løkke Rasmussen
