Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Victoria Velasquez (EL) har d. 28. august 2023 stillet
2023 - 6588  følgende spørgsmål nr. S 780 til social- og boligministeren, som hermed
             besvares.
Doknr.
745857       Spørgsmål nr. S 780:
             ”Kan ministeren garantere, at Familieretshusets varslede afskedigelse af 100
Dato         medarbejdere ikke vil føre til forringelse af kvaliteten – f.eks. i form af kortere
05-09-2023   samtaleforløb – og dermed risiko for, at flere sager vil overgå til familieretten,
             og hvis ikke, at regeringen vil afsætte de nødvendige midler til at sikre, at det
             ikke sker?”

             Svar:
             I forbindelse med Aftale om nedbringelse af ventetider i Familieretshuset af 26.
             november 2020, der blev indgået mellem den daværende S-regering og
             Venstre, Dansk Folkeparti, Radikale Venstre, Socialistisk Folkeparti,
             Enhedslisten, Det Konservative Folkeparti, Liberal Alliance og Alternativet, blev
             der, som det fremgår af finansloven for 2023, afsat en midlertidig bevilling på
             72,0 mio. kr. (2023-pl) i 2021, 54,0 mio. kr. (2023-pl) i 2022 og 36,0 mio. kr.
             (2023-pl) i 2023 til blandt andet nedbringelse af sagsbunkerne i
             Familieretshuset. Ligesom Familieretshuset i forlængelse af aftalen fra 2020 fik
             tildelt et varigt bevillingsløft på 184,0 mio. kr. (2023-pl) årligt fra 2021 og frem til
             fastholdelse af de lavere ventetider fremadrettet.

             I overensstemmelse med aftalen er sagsbunkerne nu nedbragt, og jeg er glad
             for, at Familieretshuset forsøger at tilrettelægge tilpasningen af deres
             organisation, så der fortsat kan leveres hjælp til borgerne i høj kvalitet. Det er
             nemlig min klare holdning og ambition, at Familieretshuset også fremadrettet
             skal kunne levere den nødvendige hjælp, som familierne har brug for, i høj
             kvalitet.

             Med venlig hilsen
             Pernille Rosenkrantz-Theil
             Social- og boligminister

                             1
