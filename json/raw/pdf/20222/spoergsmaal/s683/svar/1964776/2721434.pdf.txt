                                                                         Transportudvalget 2022-23 (2. samling)
                                                                                                                 Offentligt

                                                                         Transportministeren

Lovsekretariatet                                                         8. juni 2023
Folketinget                                                              2023-2807

                                                                         Frederiksholms Kanal 27 F
                                                                         1220 København K

                                                                         Telefon 41 71 27 00

Folketingsmedlem Sofie Lippert (SF) har den 2. juni 2023 stillet
mig følgende spørgsmål, som jeg hermed skal besvare.

Spørgsmål nr. S 683:

Frygter ministeren ikke, at Naviairs afskedigelse af 46 flyveledere i
2020 kan forårsage markante forsinkelser og aflysninger i Køben-
havns Lufthavn i sommerferieperioden 2023 som følge af mangel
på flyveledere?

Svar:

Det er jeg enig i, bortset fra at der som anført i mit svar på S 681
ikke var tale om afskedigelser, men om frivillige fratrædelser. Det
er åbenlyst, at det alt andet lige ville have været bedre at have flere
flyveledere ansat i Naviair på nuværende tidspunkt. Da Naviair i
2020 blandt andet indgik frivillige fratrædelsesaftaler med 46 fly-
veledere, var der dog ingen som kunne forudsige, hvor hurtigt luft-
trafikken ville normalisere sig efter COVID-19 pandemien. Jeg ved,
at Naviair nu ansætter og uddanner alle de flyveledere de kan, så
der hurtigst muligt bliver en bedre bemanding.

Naviair har endvidere iværksat en række initiativer for at sikre en
bedre trafikafvikling i sommermånederne. Naviairs initiativer har
dog den konsekvens, at der vil være begrænsninger for flytrafikken
fra Roskilde Lufthavn, da der flyttes flyveledere fra Roskilde Luft-
havn til Københavns Lufthavn.

Med venlig hilsen

Thomas Danielsen
