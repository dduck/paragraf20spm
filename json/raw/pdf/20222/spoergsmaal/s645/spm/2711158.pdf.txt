                                         Transportudvalget 2022-23 (2. samling)
                                                                                 Offentligt

Spørgsmål nr. S 645
§ 20-spørgsmål til skriftlig besvarelse

Til:         Transportministeren
Dato:        22. maj 2023
Stillet af:  Jette Gottlieb (EL)

Hvordan vil ministeren forhindre, at vi går ind i en sommerperiode med stor
efterspørgsel på togrejser til udlandet, uden at DSB kan garantere
muligheden for en tilstrækkelig kapacitet på strækningen mellem København
og Hamborg?
(Spm. nr. S 645).

Begrundelse
Der er et stærkt ønske om at erstatte flyrejser med de betydelig mere
bæredygtige togrejser. Efterspørgslen på udlandsrejser med tog er steget
voldsomt. DSB har allerede i september 2022 erkendt problemet og har lejet
togvogne af Deutsche Bahn, der forøger kapaciteten med 150 pct. I februar
2023 blev det meldt ud, at vognene var klar i april 2023, men siden er
meldingen, at de »måske« bliver klar den 17. juni. Der mangler godkendelse
af vognene i Trafikstyrelsen, og det har angiveligt foreløbig taget mere end et
halvt år. Problemet er, at billetterne typisk bestilles lige nu, men uden garanti
for pladsbilletter til både ud- og hjemrejse vil mange formentlig opgive den
rejseform.

Svaret bedes sendt elektronisk til spørgeren på Jette.Gottlieb@ft.dk og til
Lovsekretariatet på lov@ft.dk.

På Folketingets formands vegne
Lovsekretariatet

                                                                                   Side 1 | 1
