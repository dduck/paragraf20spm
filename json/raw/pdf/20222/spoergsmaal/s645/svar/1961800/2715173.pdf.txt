                                                                     Transportudvalget 2022-23 (2. samling)
                                                                                                             Offentligt

                                                                     Transportministeren

Lovsekretariatet                                                     26. maj 2023
Folketinget                                                          2023-2614

                                                                     Frederiksholms Kanal 27 F
                                                                     1220 København K

                                                                     Telefon 41 71 27 00

Folketingsmedlem Jette Gottlieb (EL) har den 22. maj 2023 stillet
mig følgende spørgsmål, som jeg hermed skal besvare.

Spørgsmål nr. 645:

Hvordan vil ministeren forhindre, at vi går ind i en sommerperiode
med stor efterspørgsel på togrejser til udlandet, uden at DSB kan
garantere muligheden for en tilstrækkelig kapacitet på strækningen
mellem København og Hamborg?

Svar:

Det er DSB, som har ansvaret for at tilvejebringe en tilstrækkelig
siddepladskapacitet og på den baggrund mener jeg, at det er retti-
dig omhu, at DSB har lejet IC1-vogne af Deutsche Bahn til at un-
derstøtte den stigende efterspørgsel på togrejser til udlandet frem
mod, at DSB får leveret og ibrugtaget de nyindkøbte Talgo-vogne.

Jeg henviser derudover til, at DSB den 23. maj 2023 har oplyst, at
DSB åbner op for flere pladser til og fra Tyskland. DSB og Deutsche
Bahn forventer, at få en godkendelse til at indsætte IC1-vogne på
strækningen København-Hamborg fra den 17. juni 2023.

Med venlig hilsen

Thomas Danielsen
