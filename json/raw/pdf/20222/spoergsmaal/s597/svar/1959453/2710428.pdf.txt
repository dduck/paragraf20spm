                                                                                            Sundhedsudvalget 2022-23 (2. samling)

                                                                                            Slotsholmsgade 10-12  Offentligt
                                                                                            DK-1216 København K

                                                                                            T +45 7226 9000
                                                                                            F +45 7226 9001
                                                                                            M sum@sum.dk
                                                                                            W sum.dk

Folketingets Lovsekretariat                                                                 Dato: 17-05-2023
                                                                                            Enhed: BESS
                                                                                            Sagsbeh.: DEPEMJO
                                                                                            Sagsnr.: 2306565
                                                                                            Dok. nr.: 2688924

Medlem af Folketinget Mette Thiesen (DF) har den 9. maj 2023 stillet følgende
spørgsmål nr. S 597 til indenrigs- og sundhedsministeren, som hermed besvares.

Spørgsmål S 597:
”Vil ministeren redegøre for, hvorfor bevillingen til tilbud om gratis vaccination mod
pneumokokker til medicinske risikogrupper og ældre, fyldt 65 år er fjernet?”

Svar:
Som led i indsatsen mod COVID-19 besluttede den daværende regering og et enigt
Folketing i foråret 2020 at indføre en bred vaccinations-indsats, hvori der indgik et til-
bud om gratis vaccination mod pneumokokker til personer i øget risiko samt alle per-
soner over 65 år.

Formålet med indsatsen var at medvirke til at forhindre, at sundhedsvæsenet blev
overbelastet under covid-19 epidemien og at beskytte grupper i øget risiko for at ud-
vikle alvorlig pneumokoksygdom.

Siden er programmet blevet justeret og forlænget ad flere omgange på midlertidig
basis. Programmet udløb den 15. januar 2023.

Der er aktuelt ikke planer om at forlænge tilbuddet om gratis vaccination mod pneu-
mokokker, men sundhedsmyndighederne følger fortsat udviklingen på området tæt.

Personer i særlig øget risiko for pneumokoksygdom har mulighed for klausuleret til-
skud til at købe en pneumokokvaccination i privat regi.

                                          Med venlig hilsen

                                            Sophie Løhde
