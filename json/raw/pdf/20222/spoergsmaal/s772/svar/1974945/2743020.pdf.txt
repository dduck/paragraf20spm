Folketingets Lovsekretariat  Klima-, Energi- og Forsyningsudvalget 2022-23 (2. samling)
Christiansborg                                                                                  Offentligt
1240 København K
                                                             Ministeren
                                                             Dato
                                                             29. august 2023
                                                             J nr. 2023-4359

Folketingsmedlem Morten Messerschmidt (DF) har d. 24. august 2023 stillet mig
følgende spørgsmål S 772, som jeg hermed skal besvare.

Spørgsmål nr. S 772:
”Hvordan vil ministeren sikre, at de CO2-oplysninger, der angives ved produktion af
stål i forbindelse med kommende udbud af havvindmølleparker og energiøer, er
korrekte oplysninger?”

Svar:
Af den nyligt indgåede Tillægsaftale om udbudsrammer for 6 GW havvind og Ener-
giø Bornholm fremgår det, at koncessionshaver skal indhente miljøvaredeklaratio-
ner for hovedkomponenterne hos underleverandørerne i forbindelse med de kom-
mende udbud af havvind.

Miljøvaredeklarationerne viser miljøfodaftrykket, som er den påvirkning, produktet
har på klimaet. Det fremgår af aftalen, at disse produkter skal være tredjepartsveri-
ficerede, hvilke jeg ser som tilfredsstillende sikkerhed for, at det er tale om korrekte
oplysninger.

Med venlig hilsen

Lars Aagaard

                                                                                                                                               Klima-, Energi- og
                                                                                                                                               Forsyningsministeriet
                                                                                                                                               Holmens Kanal 20
                                                                                                                                               1060 København K
                                                                                                                                               T: +45 3392 2800
                                                                                                                                               E: kefm@kefm.dk
                                                                                                                                               www.kefm.dk

                                                                                                                                                               Side 1/1
