                                                                                        Sundhedsudvalget 2022-23 (2. samling)

                                                                                        Slotsholmsgade 10-12     Offentligt
                                                                                        DK-1216 København K

                                                                                        T +45 7226 9000
                                                                                        F +45 7226 9001
                                                                                        M sum@sum.dk
                                                                                        W sum.dk

Folketingets Lovsekretariat                                                             Dato: 07-09-2023
                                                                                        Enhed: Personalejura og
                                                                                        Overenskomster
                                                                                        Sagsbeh.: LOMJ
                                                                                        Sagsnr.: 2312335
                                                                                        Dok. nr.: 2837465

Medlem af Folketinget Peder Hvelplund (EL) har den 30. august 2023 stillet følgende
spørgsmål nr. S 790 til indenrigs- og sundhedsministeren, som hermed besvares.

Spørgsmål S 790:
”Idet der henvises til artiklen »12 topembedsmænd tager den gyldne svingdør mel-
lem staten og Novo Nordisk – »bekymrende,« mener ekspert« bragt på Frihedsbre-
vet.dk den 28. august 2023, mener ministeren så, at trafikken mellem institutionerne
og Novo Nordisk er problematisk?”

Svar:
Jeg kan ikke kommentere på konkrete personalesager men kan henvise til, at depar-
tementet og institutionerne på Indenrigs- og Sundhedsministeriets område ved an-
sættelse og fratrædelse af medarbejdere følger de regler, der gælder for statslige an-
sættelser. Enhver ansættelse sker således i overensstemmelse med opslagsbekendt-
gørelsen, ansættelsesbevisloven, funktionærloven, forvaltningsloven m.v.

Det betyder bl.a., at medarbejdere i deres ansættelseskontrakt oplyses, at medarbej-
derne er en del af den offentlige forvaltning og dermed vil være omfattet af forvalt-
ningslovens regler om bl.a. inhabilitet og tavshedspligt. Tavshedspligten, som er gæl-
dende både under og efter ansættelse, indskærpes endvidere ved enhver fratræ-
delse.

Jeg har tillid til, at medarbejderne på Indenrigs- og Sundhedsministeriets område, så-
vel nuværende som tidligere ansatte, ikke udtaler sig om fortrolige forhold omfattet
af tavshedspligt fra deres ansættelse.

                                          Med venlig hilsen

                                            Sophie Løhde
