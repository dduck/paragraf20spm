                                                                                            Sundhedsudvalget 2022-23 (2. samling)

                                                                                            Slotsholmsgade 10-12  Offentligt
                                                                                            DK-1216 København K

                                                                                            T +45 7226 9000
                                                                                            F +45 7226 9001
                                                                                            M sum@sum.dk
                                                                                            W sum.dk

Folketingets Lovsekretariat                                                                 Dato: 27-03-2023
                                                                                            Enhed: SOA
                                                                                            Sagsbeh.: DEPJSAN
                                                                                            Sagsnr.: 2303968
                                                                                            Dok. nr.: 2619935

Medlem af Folketinget Kirsten Normann Andersen (SF) har den 17. marts 2023 stillet
følgende spørgsmål nr. S 397 til indenrigs- og sundhedsministeren, som hermed be-
svares.

Spørgsmål S 397:
”Hvad er ministerens kommentar til, at sygeplejersker og social- og sundhedsperso-
nale forsvinder fra landets sygehuse?”

Begrundelse
Der henvises til en opgørelse fra Kommunerne og Regionernes Løndatakontor (KRL),
som viser, at der for social- og sundhedspersonale er sket et fald på 1.152 fuldtidsan-
satte fra 2021 til 2022, og at der blandt syge- og sundhedspersonale er sket et fald på
hele 2.064 fuldtidsansatte fra 2021 til 2022, jf. artiklen »Det er stik imod alt det, man
gerne vil: Antallet af fuldtidsansatte i regionerne er faldet med 1.996 på et år« bragt
den 15. marts 2023 på Sundhedsmonitor.

Svar:
Udviklingen med færre ansatte sygeplejersker og social- og sundhedspersonale på de
danske sygehuse er bekymrende. Og udfordringen er desværre ikke ny. Samme bil-
lede fremgik af Indenrigs- og Sundhedsministeriets Eftersyn af sygehusvæsenet fra
starten af året. Regeringen har derfor igangsat flere initiativer, som skal bidrage til at
vende udviklingen på både på kort og lang sigt.

Regeringen har i februar 2023 indgået en aftale med Danske Regioner om en Akut-
plan for sygehusvæsenet, hvor der prioriteres samlet 2 mia. kr. frem til udgangen af
2024. På kort sigt indeholder akutplanen initiativer, som bl.a. skal afhjælpe flaske-
halse og bemandingsmæssige problemer, få autoriseret udenlandsk arbejdskraft hur-
tigere og sikre bedre brug af kapaciteten på landets sygehuse.

På længere sigt er der både igangværende arbejde i Kommissionen for robusthed i
sundhedsvæsnet og det kommende arbejde i Sundhedsstrukturkommissionen, der vil
bidrage til at løse problemstillinger i organiseringen af sundhedsvæsenet og sikre
mere personale, bedre arbejdsmiljø og mere tid til kerneopgaven. Regeringen vil des-
uden invitere arbejdsmarkedets parter til trepartsforhandlinger om udmøntning af en
ekstraordinær ramme på 1 mia. kr. i 2024 stigende til 3 mia. kr. i 2030 til løn og ar-
bejdsvilkår i den offentlige velfærd.

                                          Med venlig hilsen

                                            Sophie Løhde
