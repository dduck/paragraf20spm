Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                    Ministeren
Christiansborg
                                                                               Frederiksholms Kanal 21
Medlem af Folketinget Jacob Mark (SF) har den 4. maj 2023 stillet              1220 København K
spørgsmål nr. S 590, som hermed besvares.                                      Tlf. nr.: 33 92 50 00
                                                                               E-mail: uvm@uvm.dk
Spørgsmål nr. S 590:                                                           www.uvm.dk
Har regeringen i sinde at følge Reformkommissionens forlag om ændring          CVR-nr.: 20453044
af efterskolerne og i så fald hvilke dele af forslagene, herunder særlig om
regeringen virkelig vil afskaffe 10. klasse på efterskole og ændre det til et  11. maj 2023
ungdomsår uden pensum, og som vil blive så dyrt, at helt almindelige fa-       Sagsnr.: 23/08789
milier ikke vil have råd til at sende deres børn på efterskole?

Svar:
Først og fremmest ser regeringen kommissionens anbefalinger som nyt-
tig inspiration for regeringens videre reformarbejde. Kommissionens an-
befalinger er store og omfangsrige, hvor ikke alle hjørner er præcist ud-
boret. Regeringen vil i den kommende tid studere anbefalingerne nøje,
inden vi lægger os fast på konkrete forslag.

Efterskolerne spiller en meget værdifuld rolle i vores samfund. Det er
vigtigt for regeringen, at unge fortsat skal have mulighed for at komme
på efterskole, også efter 9. klasse. Dernæst har vi noteret os, at kommis-
sionen anerkender den store og vigtige rolle, efterskolerne spiller i vores
samfund.

Regeringen anser det således ikke som et problem, at unge tager på efter-
skole efter 9. klasse. Derimod anser regeringen det som en udfordring, at
elevsammensætningen på efterskolerne ikke afspejler befolkningen. Ek-
sempelvis bør flere unge fra familier med små indkomster få muligheden
for at komme på efterskole.

                                Med venlig hilsen

                                 Mattias Tesfaye
