                        Beskæftigelsesudvalget 2022-23 (2. samling)
                                                                        Offentligt

Folketingets Lovsekretariat                                                           Beskæftigelsesministeriet
lov@ft.dk                                                                             Holmens Kanal 20
                                                                                      1060 København K
Karsten Hønge (SF)
Karsten.Honge@ft.dk                                                                   T +45 72 20 50 00
                                                                                      E bm@bm.dk
Folketingsmedlem Karsten Hønge (SF) har den 9. maj 2023 stillet følgende spørgs-      www.bm.dk
mål nr. S 596, som hermed besvares.
                                                                                      CVR 10172748
Spørgsmål nr. S 596:
”Hvad er ministerens holdning til karensdage på baggrund af STAR’s evaluering af      J.nr. 2023 - 3962
dagpengereformen, hvoraf det fremgår, at der ikke er nogen påviselig effekt af ka-    16. maj 2023
rensdage, hvilket fjerner det beskrevne formål bag indførslen af karensdage om, »at
karensdage vil øge tilskyndelsen til, at ledige dagpengemodtagere tager beskæfti-
gelse i løbet af dagpengeperiode«, og mener ministeren ikke, det kan give mening
at fjerne dette redskab?”

Svar:
Formålet med karensdage i dagpengesystemet er, at flere dagpengemodtagere skal
tage beskæftigelse, mens de er på dagpenge. Det er godt for den enkelte og for
samfundet. Jeg mener derfor, at vi skal fastholde karensdage som et redskab i dag-
pengesystemet.

Med STAR’s evaluering af dagpengereformen fra 2015 Et tryggere dagpengesy-
stem var det ikke muligt at isolere virkningen af karensdage på beskæftigelsen fra
den generelle udvikling på arbejdsmarkedet og de øvrige af reformens tiltag. Eva-
lueringen viste derfor, at det ikke kan udelukkes, at karensdagene overordnet set
har medvirket til at øge dagpengemodtagernes incitament til at tage beskæftigelse.

Set med mine øjne er balancerne i vores dagpengesystem afgørende. På den ene
side skal dagpengesystemet sikre trygheden for de cirka 1,5 millioner lønmodta-
gere, som kan få brug for et sikkerhedsnet mellem to jobs. På den anden side skal
systemet understøtte, at ledige ikke fastholdes i arbejdsløshed, men hurtigst muligt
kommer godt videre i et nyt job. Jeg synes, at det nuværende dagpengesystem er
udtryk for en rimelig balance.

Venlig hilsen

Ane Halsboe-Jørgensen
Beskæftigelsesminister
