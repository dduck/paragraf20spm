                                                                           Retsudvalget 2022-23 (2. samling)
                                                                                                             Offentligt

Folketinget                                                                Dato:     28. juni 2023
Lovsekretariatet                                                           Kontor:   Politikontoret
Christiansborg                                                             Sagsbeh:  Emilie Glismand
1240 København K                                                           Sagsnr.:  2023-0033-0528
DK Danmark                                                                 Dok.:     2898623

Besvarelse af spørgsmål nr. S 717 fra medlem af Folketinget Peter Ko-
fod (DF)

Hermed sendes besvarelse af spørgsmål nr. S 717, som medlem af Folketin-
get Peter Kofod (DF) har stillet til justitsministeren den 23. juni 2023.

Peter Hummelgaard

                   /
                                         Maria Carlsson

                                                                           Slotsholmsgade 10
                                                                           1216 København K.
                                                                           T +45 7226 8400
                                                                           www.justitsministeriet.dk
                                                                           jm@jm.dk

                                                                           Side 1/3
Spørgsmål nr. S 717 fra medlem af Folketinget Peter Kofod (DF):

       ”Hvad vil ministeren gøre for at fjerne de romalejre, som dukker
       op rundt omkring i København, og hvor romaerne blandt andet
       besørger ved kirker og søer, efterlader affald i store mængder og
       virker utryghedsskabende for borgerne, og vil ministeren tage
       initiativ til at ændre i den politiske aftale fra 2020, som har gjort
       det sværere at fjerne lejrene?”

Svar:

Spørgsmålet kan efter min opfattelse kun besvares fyldestgørende, hvis der
til brug for svaret indhentes nærmere oplysninger fra Rigspolitiet. Spørgs-
målet kan derfor ikke besvares inden for de rammer, der gælder for S-
spørgsmål, jf. herved Folketingets Forretningsorden § 20, stk. 1.

Jeg kan dog oplyse, at ordensbekendtgørelsens regler om utryghedsska-
bende lejre blev præciseret med virkning fra den 2. juli 2020 på baggrund
af en aftale fra maj 2020 mellem den forhenværende regering og Radikale
Venstre, SF og Enhedslisten. Med præciseringen blev det fastslået, at der
kun skal sættes ind mod de lejre, der har permanent karakter, og som skaber
utryghed, og ikke over for hjemløse, der er tvunget til at sove udendørs. Der
blev desuden indført en mulighed for, at politiet kan give en advarsel i stedet
for et egentligt zoneforbud, der omfatter en kommune.

Som led i den politiske aftale har Justitsministeriet i marts 2021 og i juni
2022 sendt statusorienteringer til Folketingets Retsudvalg, hvoraf det bl.a.
fremgår, at det samlet set er Københavns Politis umiddelbare opfattelse, at
det samlede regelsæt om utryghedsskabende lejre, herunder zoneforbud, har
en præventiv effekt. Det fremgår ligeledes af orienteringerne, at det er Kø-
benhavns Politis vurdering, at politikredsens målrettede indsats mod utryg-
hedsskabende lejre har haft en stor effekt, og at der er sket et målbart fald i
antallet af lejre og anmeldelser herom siden 2018.

Det er vigtigt for mig som justitsminister, at borgere føler sig trygge i deres
lokalområde. Jeg har i den forbindelse noteret mig, at det er Københavns
Politis umiddelbare opfattelse, at det samlede regelsæt om utryghedsska-
bende lejre, herunder zoneforbud, har en præventiv effekt, og at politikred-
sens målrettede indsats mod utryghedsskabende lejre har haft en stor effekt.

                                                                                                                                               Side 2/3
På den baggrund har jeg på nuværende tidspunkt ikke overvejelser om tage
initiativ til at ændre den politiske aftale fra 2020. Når det er sagt, er jeg
naturligvis åben for at drøfte de gældende regler, hvis politiet mener, at der
er udfordringer hermed.

                                                                                                                                               Side 3/3
