                                                                                                       Retsudvalget 2022-23 (2. samling)

                                                                                                                                         Offentligt
                                                                                                                    Retsudvalget 2020-21
                                                                                                                 REU Alm.del - Bilag 261

                                                                                                                                      Offentligt

Folketinget                                                                                  Dato:     23. marts 2021
Retsudvalget                                                                                 Kontor:   Politikontoret
Christiansborg                                                                               Sagsbeh:  Line Herbæk Larsen
1240 København K                                                                             Sagsnr.:  2020-19-0293
                                                                                             Dok.:     1842860

Status for indsatsen mod utryghedsskabende lejre

1. Der følger af § 3, stk. 4, i ordensbekendtgørelsen1, at det på steder, hvortil
der er almindelig adgang, er forbudt at etablere og opholde sig i lejre af
permanent karakter, som er egnede til at skabe utryghed i nærområdet.

Bestemmelsen er indsat ved bekendtgørelse nr. 305 af 31. marts 2017 og
trådte i kraft den 1. april 2017. Baggrunden for bestemmelsen var, at det i
sommeren 2016 blev konstateret, at der blev etableret lejrlignende ophold i
det offentlige rum, f.eks. i offentlige parker og på offentlige gader og veje,
hvor de pågældende personer sov og opholdt sig – ofte i længere tid ad gan-
gen. Det kan indebære gener for omgivelserne i form af f.eks. støj, uro og
uhumske sanitære forhold og kan give anledning til utryghed hos omkring-
boende og forbipasserende.

Justitsministerens adgang til at fastsætte regler om zoneforbud, der omfatter
en kommune, følger af lov nr. 131 af 27. februar 2018 om ændring af lov
om politiets virksomhed. Loven indeholdt imidlertid en udløbsklausul,
hvorefter justitsministerens bemyndigelse bortfaldt pr. 1. marts 2021. Ved
lov nr. 288 af 27. februar 2021 om ændring af lov om ændring af lov om
politiets virksomhed blev udløbsklausulen dog ophævet, og justitsministe-
rens bemyndigelse er således ikke bortfaldet.

Den 4. maj 2020 indgik regeringen sammen med Radikale Venstre, SF og                         Slotsholmsgade 10
Enhedslisten en aftale om præcisering af reglerne om utryghedsskabende                       1216 København K.

1 Bekendtgørelse nr. 511 af 20. juni 2005 om politiets sikring af den offentlige orden og    T +45 3392 3340
beskyttelse af enkeltpersoner og den offentlige sikkerhed mv., samt politiets adgang til at  F +45 3393 3510
iværksætte midlertidige foranstaltninger med senere ændringer.
                                                                                             www.justitsministeriet.dk
                                                                                             jm@jm.dk

                                                                                             Side 1/4
lejre. Det fremgår bl.a. af aftalen, at der kun skal sættes ind mod de lejre,
der har permanent karakter, og som skaber utryghed, ligesom der skulle gi-
ves politiet mulighed for at give en advarsel i stedet for et egentlig zonefor-
bud, der omfatter en kommune. Som følge heraf blev ordensbekendtgørel-
sens § 3, stk. 4, og § 6, stk. 3, nyaffattet, jf. bekendtgørelse nr. 1094 af 29.
juni 2020, der trådte i kraft den 2. juli 2020. Det fremgår endvidere af afta-
len, at der løbende vil blive gjort status, og at partierne bag enighedspapiret
vil få den første status i foråret 2021.

2. Justitsministeriet kan på baggrund af indberetninger fra Rigspolitiet op-
lyse følgende status for indsatsen mod utryghedsskabende lejre i 2017-2020:

       ”Rigspolitiet kan for så vidt angår antal sigtelser for overtræ-
       delse af ordensbekendtgørelsens § 3, stk. 4, om forbud mod
       etablering af og ophold i utryghedsskabende lejre oplyse føl-
       gende:

            Fra og med den 1. april 2017 til og med den 31. decem-
                ber 2020 er der rejst 554 sigtelser for overtrædelse af or-
                densbekendtgørelsens § 3, stk. 4, hvoraf 2 sigtelser er
                rejst i perioden 1. december 2020-31. december 2020.
                Det bemærkes for så vidt angår de 2 sigtelser fra decem-
                ber 2020, at der er gjort indsigelse mod bødeforelægget,
                og at sagerne pr. 2. marts 2021 beror på indbringelse for
                retten. Der er i perioden 1. marts 2020-31. november
                2020 ikke rejst sigelser. Samtlige 554 sigtelser er rejst af
                Københavns Politi. Det er politikredsens vurdering, at
                der i langt de fleste tilfælde ved overtrædelse af den nu-
                gældende ordensbekendtgørelses § 3, stk. 4, har været
                grundlag for også at meddele zoneforbud, der omfatter
                en kommune.

         For så vidt angår meddelte zoneforbud, der omfatter en kommune, i
         medfør af ordensbekendtgørelsens § 6, stk. 3, kan Rigspolitiet op-
         lyse følgende:

            Fra og med den 1. april 2017 til og med den 31. decem-
                ber 2020 er der meddelt i alt 231 zoneforbud, der omfat-
                ter en kommune, i medfør af ordensbekendtgørelsens §
                6, stk. 3, hvoraf Københavns Politi meddelte 32 zonefor-
                bud i 2017, 148 zoneforbud i 2018 og 51 zoneforbud i
                2019. Københavns Politi har ingen zoneforbud meddelt
                i 2020. Det bemærkes, at ud af de i alt 231 zoneforbud
                er 71 zoneforbud meddelt i henhold til de tidligere regler
                om zoneforbud på henholdsvis 400 og 800 meter, som
                gjaldt i perioden 1. juli 2017-8. maj 2018, hvor reglerne
                blev afløst af zoneforbud, der omfatter en kommune.

                                                                                                                                               Side 2/4
     Ud af de 231 zoneforbud er henholdsvis 6 zoneforbud
         meddelt til danske statsborgere, 192 zoneforbud til EU-
         borgere og 33 zoneforbud til tredjelandsstatsborgere i
         perioden 1. april 2017 til og med den 31. december 2020.

     Fra den 2. juli 2020, hvor politiet fik adgang til at med-
         dele advarsler om zoneforbud, til og med den 31. decem-
         ber 2020 er der ikke blevet meddelt advarsler om zone-
         forbud, der omfatter en kommune, i medfør af ordensbe-
         kendtgørelsens § 6, stk. 3.

     Politiets Udlændingekontrolsektion har i perioden 1.
         marts 2020-31. december 2020 ikke afholdt aktioner
         mod utryghedsskabende lejre, og Udlændingesektionen
         har i samme periode ikke ryddet lejre. Seneste afholdte
         aktion var i februar 2020. Ingen lejre blev i den forbin-
         delse ryddet.

     Udlændingestyrelsen har i 2020 ikke truffet afgørelser
         om administrativ udvisning i forbindelse med ophold i
         utryghedsskabende lejre. Den seneste administrative ud-
         visning i forbindelse med ophold i utryghedsskabende
         lejre fandt sted i oktober 2019.

Rigspolitiet skal bemærke, at optællingen er opgjort ved en ma-
nuel gennemgang og derfor er behæftet med en vis usikkerhed.

Københavns Politi har desuden oplyst, at politikredsen i 2019
og foreløbig i 2020 har oplevet, at tilrejsende i større grad end
tidligere er søgt væk fra offentlige parker, ligesom hjemløse i
mindre grad har etableret sig i lejre som defineret i ordensbe-
kendtgørelsens § 3, stk. 4.

Det er Københavns Politis umiddelbare opfattelse, at det sam-
lede regelsæt om utryghedsskabende lejre, herunder zonefor-
bud, har en præventiv effekt. Det er Københavns Politis vurde-
ring, at politikredsens målrettede indsats mod utryghedsska-
bende lejre som følge af vedtagelsen af lov nr. 131 af 27. februar
2018 har haft en stor effekt, og at der er sket et målbart fald i
antallet af lejre og anmeldelser herom siden 2018. Københavns
Politi formoder, at denne tendens ville være fortsat, også selvom
den ekstraordinære COVID-19-situation ikke var opstået.

Københavns Politi vurderer desuden, at zoneforbud for en kom-
mune er mere håndterbare i praksis og lettere at håndhæve end
de tidligere zoneforbud på henholdsvis 400 og 800 meter, da
zoneforbud for en kommune ikke giver samme anledning til
tvivl om zoneforbuddets omfang.

                                                                    Side 3/4
       Det er samlet set Rigspolitiets vurdering, på baggrund af Kø-
       benhavns Politis umiddelbare erfaringer, at adgangen til at ud-
       stede zoneforbud, der omfatter en kommune, i medfør af ordens-
       bekendtgørelsens § 6, stk. 3, kan have en præventiv effekt i for-
       hold til etablering af og ophold i utryghedsskabende lejre af per-
       manent karakter.”

3. Justitsministeriet kan desuden på baggrund af indberetning fra Rigsadvo-
katen oplyse følgende status:

       ”Rigsadvokaten kan for så vidt angår overtrædelser af zonefor-
       bud, der omfatter en kommune, efter ordensbekendtgørelsens §
       6, stk. 3, jf. ordensbekendtgørelsens § 18, stk. 2, oplyse, at Kø-
       benhavns Politi pr. 31. december 2020 har registreret i alt 8 til-
       fælde. Der er afsagt dom i 7 af sagerne, hvoraf 4 personer er
       blevet dømt. Der var tale om EU-borgere, og de blev alle idømt
       7 dages fængsel. I den sidste sag skete der påtalefrafald.”

4. Justitsministeriet vil oversende næste status for indsatsen mod utrygheds-
skabende lejre til Retsudvalget i foråret 2022.

Nick Hækkerup

               /
                     Niels Dam Dengsøe Petersen

                                                                               Side 4/4
