                                                                                             Retsudvalget 2022-23 (2. samling)

                                                                                                         Retsudvalget 202O1f-f2e2ntligt
                                                                                                       REU Alm.del - Bilag 291

                                                                                                                            Offentligt

Slotshmgade1026Købnv.TFw.justimnerdk@  +4572680391

Folketinget

Retsudvalget

Christiansborg

1240 København K                                                                             Dato:     27. juni 2022
                                                                                             Kontor:   Politikontoret
                                                                                             Sagsbeh:  Line Herbæk Larsen
                                                                                             Sagsnr.:  2020-19-0293
                                                                                             Dok.:     2403417

Status for indsatsen mod utryghedsskabende lejre

1. Det følger af § 3, stk. 4, i ordensbekendtgørelsen1, at det på steder, hvortil
der er almindelig adgang, er forbudt at etablere og opholde sig i lejre af
permanent karakter, som er egnede til at skabe utryghed i nærområdet.

Bestemmelsen blev oprindelig indsat ved bekendtgørelse nr. 305 af 31.
marts 2017 om ændring af bekendtgørelse om politiets sikring af den offent-
lige orden og beskyttelse af enkeltpersoners og den offentlige sikkerhed mv.
samt politiets adgang til at iværksætte midlertidige foranstaltninger og trådte
i kraft den 1. april 2017.

Baggrunden for bestemmelsen var, at det i sommeren 2016 blev konstateret,
at der blev etableret lejrlignende ophold i det offentlige rum, f.eks. i offent-
lige parker og på offentlige gader og veje, hvor de pågældende personer sov
og opholdt sig – ofte i længere tid ad gangen. Dette kan indebære gener for
omgivelserne i form af f.eks. støj, uro og uhumske sanitære forhold og kan
give anledning til utryghed hos omkringboende og forbipasserende.

Justitsministerens adgang til at fastsætte regler om zoneforbud, der omfatter                Slotsholmsgade 10
en kommune, følger af lov nr. 131 af 27. februar 2018 om ændring af lov                      1216 København K.
om politiets virksomhed (Udvidet bemyndigelse til at fastsætte regler om
zoneforbud). Loven indeholdt imidlertid en udløbsklausul, hvorefter justits-                 T +45 7226 8400
ministerens bemyndigelse oprindeligt bortfaldt den 1. marts 2021. Ved lov                    F +45 3393 3510
nr. 288 af 27. februar 2021 om ændring af lov om ændring af lov om politiets
virksomhed (Ophævelse af udløbsklausul for udvidet bemyndigelse til at                       www.justitsministeriet.dk
                                                                                             jm@jm.dk
1 Bekendtgørelse nr. 511 af 20. juni 2005 om politiets sikring af den offentlige orden og
beskyttelse af enkeltpersoner og den offentlige sikkerhed mv., samt politiets adgang til at
iværksætte midlertidige foranstaltninger med senere ændringer.
fastsætte regler om zoneforbud) blev udløbsklausulen dog ophævet, og
justitsministerens bemyndigelse er således ikke bortfaldet.

Den 4. maj 2020 indgik regeringen sammen med Radikale Venstre, Socia-
listisk Folkeparti og Enhedslisten en aftale om præcisering af reglerne om
utryghedsskabende lejre. Det fremgår bl.a. af aftalen, at der kun skal sættes
ind mod de lejre, der har permanent karakter, og som skaber utryghed, lige-
som der skulle gives politiet mulighed for at give en advarsel i stedet for et
egentligt zoneforbud, der omfatter en kommune. Som følge heraf blev or-
densbekendtgørelsens § 3, stk. 4, og § 6, stk. 3, nyaffattet, jf. bekendtgørelse
nr. 1094 af 29. juni 2020, der trådte i kraft den 2. juli 2020.

Det følger af den politiske aftale, at der for at følge udviklingen på området
løbende vil blive gjort løbende status, og at partierne bag aftalen vil få den
første status i foråret 2021. Denne status blev oversendt den 23. marts 2021.

Nærværende status følger op herpå, og som det fremgår, er det fortsat samlet
set Rigspolitiets vurdering, at adgangen til at udstede zoneforbud, der om-
fatter en kommune, i medfør af ordensbekendtgørelsens § 6, stk. 3, kan have
en præventiv effekt i forhold til etablering af og ophold i utryghedsskabende
lejre af permanent karakter.

2. Justitsministeriet kan på baggrund af en udtalelse fra Rigspolitiet og Rigs-
advokaten oplyse følgende status for indsatsen mod utryghedsskaben lejre i
2021:

       ”Rigspolitiet og Rigsadvokaten har foretaget en høring af Køben-
       havns Politi, som tilvejebringer et repræsentativt billede af status
       for indsatsen mod utryghedsskabende lejre, idet Københavns Po-
       liti erfaringsmæssigt vurderes at være den eneste politikreds, som
       har behandlet denne type sager. Københavns Politi har oplyst føl-
       gende:

          ”Københavns Politi kan oplyse, at der er fremfundet tre af-
          gørelser for overtrædelse af ordensbekendtgørelsens § 3,
          stk. 4, jf. § 18, stk. 1, om etablering og ophold i utrygheds-
          skabende lejre i 2021. Afgørelserne vedrører 1 dansk stats-
          borger og 2 EU-borgere (Rumænien). 2

2 Opgørelsen er fremfundet på grundlag af en søgning i POLSAS for antallet af afgjorte
sager registreret under gerningskoden 84220 (ordensbekendtgørelsen – sikring af den of-
fentlige orden mv.). Ved søgningen fremkom et stort antal sager, som Københavns Politi
ved hjælp af en række søgekriterier har filtreret til et mindre antal afgjorte sager, som her-
efter manuelt er blevet gennemgået med henblik på at sikre, at sagerne omhandler overtræ-
delser af ordensbekendtgørelsens § 3, stk. 4, jf. § 18, stk. 1.

                                                                                                                                    2
          Københavns Politi har ikke meddelt zoneforbud i medfør af
          ordensbekendtgørelsens § 6, stk. 3, for overtrædelse af lejr-
          forbuddet i ordensbekendtgørelsens § 3, stk. 4. Københavns
          Politi kan endvidere oplyse, at der ikke er fremfundet afgø-
          relser vedrørende overtrædelse af meddelt zoneforbud efter
          ordensbekendtgørelsens § 6, stk. 3, jf. § 18, stk. 2. 3

          Københavns Politi bemærker generelt i den forbindelse, at
          de oplyste data er behæftet med usikkerhed, idet der ikke
          findes en specifik gerningskode for henholdsvis overtræ-
          delse af ordensbekendtgørelsens § 3, stk. 4, om forbud mod
          utryghedsskabende lejre, for meddelelse af zoneforbud i
          medfør af ordensbekendtgørelsens § 6, stk. 3, eller for over-
          trædelse af et meddelt zoneforbud. Endvidere er POLSAS
          et sagsstyringssystem og ikke et egentligt statistiksystem,
          og der er tale om dynamiske tal, hvorfor der må tages for-
          behold for indtastningsfejl, forsinkede opdateringer og lig-
          nende.

          Det er fortsat Københavns Politis umiddelbare opfattelse, at
          det samlede regelsæt om utryghedsskabende lejre, herunder
          zoneforbud, har en præventiv effekt. Det er Københavns
          Politis vurdering, at politikredsens målrettede indsats mod
          utryghedsskabende lejre som følge af vedtagelsen af lov nr.
          131 af 27. februar 2018 har haft en stor effekt, og at der er
          sket et målbart fald i antallet af lejre og anmeldelser herom
          siden 2018. Københavns Politi formoder, at denne tendens
          ville være fortsat, også selvom den ekstraordinære COVID-
          19-situation ikke var opstået.”

       Det er samlet set fortsat Rigspolitiets vurdering, på baggrund af
       Københavns Politis umiddelbare erfaringer, at adgangen til at ud-
       stede zoneforbud, der omfatter en kommune, i medfør af ordens-
       bekendtgørelsens § 6, stk. 3, kan have en præventiv effekt i for-
       hold til etablering af og ophold i utryghedsskabende lejre af per-
       manent karakter.”

3 Opgørelsen er fremfundet på grundlag af en søgning i POLSAS for antallet af afgjorte
sager registreret under gerningskoden 84225 (ordensbekendtgørelsen – zoneforbud – over-
trædelse af forbud). Ved søgningen fremkom et stort antal sager, som herefter manuelt er
blevet gennemgået med henblik på at sikre, at sagerne omhandler overtrædelse af ordens-
bekendtgørelsens § 6, stk. 3, jf. § 18, stk. 2.

                                                                                                                                    3
3. Dette vil være den sidste status for indsatsen mod utryghedsskabende
lejre, som Justitsministeriet vil oversende til Folketingets Retsudvalg.
Justitsministeriet står selvsagt til rådighed, hvis Folketinget fremadrettet
måtte have spørgsmål til omfanget eller indholdet af indsatsen.

Mattias Tesfaye

                 /
                                    Thomas Højgaard

                 4
