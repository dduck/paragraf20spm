                                                                       Transportudvalget 2022-23 (2. samling)
                                                                                                               Offentligt

                                                                       Transportministeren

Lovsekretariatet                                                       24. maj 2023
Folketinget                                                            2023-2557

                                                                       Frederiksholms Kanal 27 F
                                                                       1220 København K

                                                                       Telefon 41 71 27 00

Folketingsmedlem Jens Meilvang (LA) har den 16. maj 2023 stillet
mig følgende spørgsmål, som jeg hermed skal besvare.

Spørgsmål nr. S 624:

Vil ministeren overveje at ophæve sprogkravet om dansk for flyve-
ledere i Danmark, så der fremadrettet kan rekrutteres flere flyvele-
dere fra udlandet?

Svar:

Ja, jeg har allerede bedt Trafikstyrelsen om at igangsætte undersø-
gelserne af mulighederne.

I første omgang vil Trafikstyrelsen afdække, hvilke konsekvenser
ophævelsen af kravet vil have for luftfartsbranchen som helhed.

Naviair har over de seneste år tiltrukket betydeligt flere medarbej-
dere fra udlandet, end der er forsvundet til udlandet. Der er således
ikke umiddelbart belæg for de historier, der florerer om en stor
medarbejderflugt til udlandet. Hvis vi fjerner sprogkravet, kan
denne tilgang fra udlandet måske blive endnu større.

Det er desværre min forventning, at en ophævelse vil tage tid at im-
plementere. Måske endda helt frem til 2026, da Københavns Luft-
havn vil skulle efteruddanne de ansatte, der bevæger sig på lufthav-
nens område, så de fremadrettet kommunikerer på engelsk, når de
skal køre på landingsbanerne.

Jeg håber, at lufthavnen kan efteruddanne sit personale hurtigere,
så vi eventuelt kan ophæve kravet hurtigere.

Med venlig hilsen

Thomas Danielsen
