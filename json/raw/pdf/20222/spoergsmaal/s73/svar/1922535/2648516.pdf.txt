                                                                                        Sundhedsudvalget 2022-23 (2. samling)

                                                                                        Holbergsgade 6       Offentligt
                                                                                        DK-1057 København K

                                                                                        T +45 7226 9000
                                                                                        F +45 7226 9001
                                                                                        M sum@sum.dk
                                                                                        W sum.dk

Folketingets Lovsekretariat                                                             Dato: 18-01-2023
                                                                                        Enhed: BESS
                                                                                        Sagsbeh.: DEPEMJO
                                                                                        Sagsnr.: 2300705
                                                                                        Dok. nr.: 2531220

Medlem af Folketinget Peder Hvelplund (EL) har den 11. januar 2023 stillet følgende
spørgsmål nr. S 73 til indenrigs- og sundhedsministeren, som hermed besvares.

Spørgsmål S 73:
”I en tid hvor folkesundheden er i fokus og det danske sundhedsvæsen er under pres,
mener ministeren da, at det er udtryk for sund fornuft og rettidig omhu, at borgere i
særlig risiko for sygdomsudvikling efter den 15. januar 2023 ikke længere kan blive
vaccineret mod pneumokokker som en del af det offentlige vaccinationstilbud, og har
ministeren planer om at forlænge den nuværende bekendtgørelse om gratis vaccina-
tion mod influenza, pneumokokker og COVID-19 til visse persongrupper for at be-
skytte disse borgere, også henset til at der hvert år indlægges ca. 30.000 danskere
som følge af lungebetændelse?

Begrundelse
Der henvises til bekendtgørelse nr. 1260 af 9. september 2022 om gratis vaccination
mod influenza, pneumokokker og COVID-19 til visse persongrupper.”

Svar:
Pneumokokvaccination har indgået i børnevaccinationsprogrammet (BVP) siden
2007. Under covid-19 epidemien i 2020 blev tilbuddet om pneumokokvaccination
midlertidigt udvidet til også at gælde andre målgrupper, herunder personer i øget ri-
siko samt alle personer over 65 år. Udvidelsen skete på baggrund af indstilling fra
Sundhedsstyrelsen og Statens Serum Institut i forbindelse med en ny vaccinations-
pakke. Denne havde til formål at medvirke til at forhindre, at sundhedsvæsenet blev
overbelastet under covid-19 epidemien, og at beskytte grupper i øget risiko for at ud-
vikle alvorlig pneumokoksygdom.

Siden er programmet blevet justeret og forlænget ad flere omgange på midlertidig
basis.

Tilslutningen til pneumokokvaccination siden 2017 er 81 % blandt de 65+ årige. Effek-
ten af vaccinationen varer ca. 6 år, hvorfor en stor del af denne målgruppe, som den
ser ud i dag, forventes at være godt beskyttet mod pneumokoksygdom i de kom-
mende år.

Der er aktuelt ikke planer om at forlænge tilbuddet om gratis vaccination mod pneu-
mokokker, men sundhedsmyndighederne følger fortsat udviklingen på området tæt.
Personer i særlig øget risiko for pneumokoksygdom har mulighed for klausuleret til-
skud til at købe en pneumokokvaccination i privat regi.

                                          Med venlig hilsen
                                            Sophie Løhde

                                                                                                                                              Side 2
