Folketingets Lovsekretariat                                                                      Miljø- og Fødevareudvalget 2022-23 (2. samling)
Christiansborg                                                                                                                                        Offentligt
1240 København K
                                                                                                           J.nr. 2023-637
                                                                                                           Den 19. januar 2023

Miljøministerens besvarelse af spørgsmål nr. S 72 stillet den 11. januar 2023 af Mona Juul (KF).

Spørgsmål nr. S 72
”Hvad er ministerens holdning til, at man i Danmark deponerer vindmøllevinger i naturen, da det
hverken er muligt at genanvende eller brænde vingerne på grund af
materialesammensætningen?”

Svar
Omstillingen til cirkulær økonomi er afgørende for at håndtere klimakrisen og
biodiversitetskrisen samt reducere vores miljømæssige fodaftryk generelt. Derfor ser jeg ingen
grund til deponering af udtjente vindmøllevinger, når der i dag er mulighed for forbrænding og i
et vist omgang også genanvendelse. Indtil 2025 er det dog kommunerne, der afgør, om den
konkrete vindmøllevinge er egnet til genbrug, genanvendelse, forbrænding eller deponering på et
miljøgodkendt anlæg. Jeg har med interesse noteret mig, at der allerede er genanvendelige
vindmøllevinger i produktion, og at både Innovationsfonden og Miljøteknologisk Udviklings- og
Demonstrationsprogram (MUDP) støtter og har støttet udviklingsprojekter, der kan accelerere
genanvendelsen af vindmøllevinger yderligere.

Magnus Heunicke              /  Janne Birk Nielsen

Miljøministeriet • Slotsholmsgade 12 • 1216 København K
Tlf. 38 14 21 42 • Fax 33 14 50 42 • CVR 12854358 • EAN 5798000862005 • mim@mim.dk • www.mim.dk
