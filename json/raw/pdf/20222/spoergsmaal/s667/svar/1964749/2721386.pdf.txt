                                                                                    Skatteudvalget 2022-23 (2. samling)
                                                                                                                        Offentligt

                                                                                     7. juni 2023
                                                                                     J.nr. 2023 - 4805

Til Folketingets Lovsekretariat

Hermed sendes svar på spørgsmål S 667 af 30. maj 2023, indleveret af Hans Kristian
Skibby (DD).

Jeppe Bruus

             / Rikke Kure Wendel
Spørgsmål

Hvad er ministerens holdning til, at den nye ejendomsvurdering er konkurrenceforvri-
dende, idet den pålægger små og mindre landbrug en enormt høj skat pr. hektar land-
brugsjord, mens større og store landbrug fortsat kun betaler den lave landbrugsskat?

Svar

Som led i overgangen til mere retvisende ejendomsvurderinger besluttede en bred kreds
af partier i 2017, at den lave beskatning for landbrugs- og skovejendomme i højere grad
skulle målrettes dem, som har egentlig landbrugs- eller skovdrift på deres ejendom.
Den tidligere formodningsregel, hvorefter det som udgangspunkt alene var ejendommens
størrelse, der afgjorde, om en ejendom skulle anses som en landbrugs- eller skovejendom,
er med den nye ejendomsvurderingslov afløst af en konkret vurdering af, om der på ejen-
dommen er egentlig landbrugs- eller skovdrift eller ej.
Jeg mener derfor ikke, at den nye ejendomsvurderingslov – som angivet i spørgsmålet -
ensidigt pålægger små og mindre landbrug en høj skat pr. hektar landbrugsjord, mens
større og store landbrug fortsat kun betaler den lave landbrugsskat. Jeg mener derfor hel-
ler ikke, at ejendomsvurderingsloven fra 2017 er konkurrenceforvridende for små og min-
dre landbrug.
I øvrigt vil jeg for en god ordens skyld nævne overgangsordningen, som indebærer, at de
ejere, hvis ejendomme omkategoriseres fra en land- eller skovejendom til en ejerbolig eller
omvendt, i langt de fleste tilfælde vil kunne beholde deres tidligere kategori og dermed
beskatning, indtil ejendommen afstås.

                                                                                                                                                                                   Side 2 af 2
