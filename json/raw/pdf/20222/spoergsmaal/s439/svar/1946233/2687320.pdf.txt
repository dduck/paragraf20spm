Folketingets Lovsekretariat  Finansudvalget, Klima-, Energi- og Forsyningsudvalget 2022-23 (2. samling)
Christiansborg                                                                                                         Offentligt

                                                                                   4. april 2023

Svar på spørgsmål S 439 af 27. marts 2023 stillet af Mona Juul
(KF)

Spørgsmål

Er det regeringens ambition at afsætte 60 mia. kr. yderligere til klimaet i denne
valgperiode?

Svar

Regeringen har ikke fastsat en ambition for hvor stort et beløb, der skal bruges på
den grønne omstilling i denne valgperiode. Regeringen vil træffe de fornødne be-
slutninger, der bringer Danmark helt i mål med reduktionsmålet for 2025 og 2030.
I takt med at målene indfries, er regeringen parat til at sætte nye, ambitiøse mål.

Regeringen har med regeringsgrundlaget anvist en række klima og miljøtiltag.
Disse initiativer omfatter bl.a.:
• Fremlægge en ambitiøs skovplan med et mål om etablering af 250.000 hektar

    ny skov i Danmark.
• Indføre en samlet lov om natur og biodiversitet med mål og virkemidler for et

    grønnere Danmark, herunder med fokus på drikkevandsbeskyttelse, gennem-
    førsel af plasthandlingsplan og oprensning af generationsforureninger.
• Øge produktionen af biogas, så Danmark hurtigere kan fortrænge russisk na-
    turgas. Herunder så vidt muligt fremrykke de aftalte udbud.
• Igangsætte en kortlægning af de 640.000 hektar, der i dag er udpeget som ind-
    satsområder, med henblik på at beskytte drikkevandet.
• Leve op til vandrammedirektivet, som det er aftalt i aftalen om grøn omstilling
    af dansk landbrug.
• Gennemføre oprensning af generationsforureninger i overensstemmelse med
    aftalen herom. Desuden skal sikres konkret opfølgning bag den allerede be-
    sluttede nationale handlingsplan for at afværge, inddæmme og oprense PFAS-
    forureninger.
• Fremskynde udviklingen af grøn transport i Danmark.
• Fremlægge en ny opdateret havplan, med en ambition om 10 pct. strengt be-
    skyttet og 20 pct. beskyttet hav.
• Fremlægge et forslag til klimaafgift på landbruget, når Ekspertgruppen for en
    Grøn skattereform har fremlagt deres konklusioner.

                                                    Finansministeriet · Christiansborg Slotsplads 1 · 1218 København K
                   Side 2 af 2

Med venlig hilsen

Nicolai Wammen
Finansminister
