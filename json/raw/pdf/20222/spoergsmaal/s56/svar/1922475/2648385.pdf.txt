                                                                             Retsudvalget 2022-23 (2. samling)
                                                                                                               Offentligt

Folketinget                                                                  Dato:     17. januar 2023
Lovsekretariatet                                                             Kontor:   Straffuldbyrdelseskonto-
Christiansborg                                                                         ret
1240 København K                                                             Sagsbeh:  Julie Mørkholt Schlie-
DK Danmark                                                                             mann
                                                                             Sagsnr.:  2023-0033-0505
                                                                             Dok.:     2689513

Besvarelse af spørgsmål nr. S 56 fra medlem af Folketinget Katrine
Daugaard (LA):

Hermed sendes besvarelse af spørgsmål nr. S 56, som medlem af Folketinget
Katrine Daugaard (LA) har stillet til justitsministeren den 9. januar 2023.

Peter Hummelgaard

                   /
                                   Mie Vinkel Sørensen

                                                                             Slotsholmsgade 10
                                                                             1216 København K.
                                                                             T +45 7226 8400
                                                                             www.justitsministeriet.dk
                                                                             jm@jm.dk

                                                                             Side 1/3
Spørgsmål nr. S 56 fra medlem af Folketinget Katrine Daugaard:

       ”Er ministeren tilfreds med de forhold, som børn, der bor med
       deres forældre i danske fængsler under forældrenes afsoning, le-
       ver under? (Spm. nr. S 56).”

Svar:

Hele familien påvirkes, når et familiemedlem kommer i fængsel, og det gæl-
der i særdeleshed for de børn, hvis far eller mor skal i fængsel.

Børn af indsatte er generelt en sårbar gruppe, der er i risiko for at blive ud-
satte. De anbringes eksempelvis oftere uden for hjemmet og modtager oftere
forebyggende indsatser end andre børn. Derfor er det vigtigt, at vi har et
system, der sikrer bedst mulige vilkår for de børn, som nu skal vænne sig til
en hverdag med en far eller mor i fængsel.

I Danmark er der mulighed for, at et barn op til 3 år (som udgangspunkt),
kan opholde sig sammen med sin forælder i den institution, hvor forælderen
afsoner.

Jeg ved, at kriminalforsorgen har et stort fokus på, at opholdet for medbragte
børn bliver så godt som muligt. Samtidig er det vigtigt at understrege, at det
er de sociale myndigheder, der har de børnefaglige kompetencer, og således
som det klare udgangspunkt vurderer, om det samlet set er i barnets tarv at
opholde sig i en af kriminalforsorgens institutioner. Det er således også de
sociale myndigheder, der kan træffe bestemmelse om anden anbringelse, li-
gesom de kan iværksætte støtteforanstaltninger, f.eks. at barnet tilknyttes
dagpleje eller vuggestue.

For at kunne have sit barn hos sig i en af kriminalforsorgens institutioner er
det også et krav, at den indsatte selv er i stand til at passe barnet. I kravet
om, at den dømte skal være ”i stand til at passe barnet”, ligger ikke blot, at
den dømte skal være i stand til at imødekomme barnets fysiske behov, men
tillige efter kriminalforsorgsområdets vurdering skal være i stand til at imø-
dekomme barnets behov i bredere forstand, herunder barnets sociale, følel-
sesmæssige og omsorgsmæssige behov.

Kriminalforsorgens medarbejdere har en skærpet underretningspligt og har
således pligt til at underrette kommunen, hvis de bliver bekymrede for trivs-

                                                                                                                                               Side 2/3
len eller udviklingen hos et barn, som bor i en af kriminalforsorgens institu-
tioner sammen med en forælder.

                                                                                                                                               Side 3/3
