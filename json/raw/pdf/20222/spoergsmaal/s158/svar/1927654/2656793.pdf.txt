Folketingets Lovsekretariat              Socialudvalget 2022-23 (2. samling)
                                                                             Offentligt

                             Holmens Kanal 22
                             1060 Københav n K
                             Telef on 33 92 93 00
                             post @ sm.dk
                             w w w.sm.dk

Sags nr .    Medlem af Folketinget Per Larsen (KF) har d. 25. januar 2023 stillet følgende
2023 - 1066  spørgsmål nr. S 158 til social- og boligministeren, som hermed besvares.

Dok nr .     Spørgsmål nr. S 158:
663019       ”Hvordan mener ministeren, at vi skal løse det massive problem vedrørende
             store kommunale forskelle på bevillinger af sensorbaserede glukosemålere,
Dato         som er et afgørende hjælperedskab for mange diabetikere?”
06-02-2023
             Svar:
             Det er vigtigt, at forskellen i den hjælp, man som borger med
             funktionsnedsættelse som følge af handicap eller sygdom modtager, ikke bliver
             for stor på tværs af kommunegrænserne. Uanset hvor man bor i landet, skal
             man have den hjælp og støtte, som er nødvendig for at hverdagen kan hænge
             sammen, og som man har ret til efter loven. Tildelingen af hjælp må således
             aldrig afhænge af ens postnummer.

             Det er serviceloven, der fastsætter den overordnede ramme for det sociale
             område. Inden for denne ramme er det dog op til den enkelte kommune at
             træffe beslutning om et vejledende serviceniveau, herunder hvilke tilbud der
             skal stilles til rådighed, omfanget af tilbuddene, og hvem der har ret til dem.
             Derfor kan der godt være forskel på, hvordan de forskellige kommuner
             prioriterer deres tilbud. Kommunens tilbud skal naturligvis leve op til loven, så
             borgerne får den hjælp, som de på baggrund af en konkret og individuel
             vurdering vurderes at have behov for.

             Hvis man som borger flytter fra én kommune til en anden, er det op til den nye
             bopælskommune at vurdere ens sag ud fra en konkret og individuel vurdering
             sammenholdt med bopælskommunens vejledende serviceniveau.

             Det er vigtigt at understrege, at kommunen altid skal fravige sit vejledende
             serviceniveau, hvis forholdene i den enkelte sag ud fra en konkret og individuel
             vurdering tilsiger det.

             Med venlig hilsen
             Pernille Rosenkrantz-Theil
             Social- og boligminister

                                                                                                                                            1
