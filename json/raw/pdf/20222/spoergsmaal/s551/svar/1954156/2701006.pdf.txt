                             Klima-, Energi- og Forsyningsudvalget 2022-23 (2. samling)
                                                                                                Offentligt

Folketingets Lovsekretariat                                                                  Ministeren
Christiansborg
1240 København K                                                                             Dato
                                                                                             3. maj 2023
                                                                                             J nr. 2023 - 2527

Folketingsmedlem Morten Messerschmidt (DF) har d. 24. april stillet mig følgende
spørgsmål S 535, som jeg hermed skal besvare.

Spørgsmål nr. S 551.:
”Hvad er ministerens holdning til den nuværende sikkerhed omkring den kritiske in-
frastruktur i Danmark, der leverer strøm til danskerne?”

Svar
Kritisk energiinfrastruktur er essentiel for at opretholde en stabil energiforsyning, som
er afgørende for vores samfund, virksomheder og borgere. Det er ikke en ny udfor-
dring. Men i takt med at vi erstatter sort energi med grøn energi, udvikler energiinfra-
strukturen sig. Samtidig ændrer trusselsbilledet sig løbende og som del af et globalt
konfliktniveau, og endelig introducerer digitaliseringen nye sårbarheder generelt. Den
udvikling fordrer, at vi hele tiden forholder os aktivt til at tilpasse niveauet af sikker-
hed omkring kritisk energiinfrastruktur.

Sikringen af vores kritiske energiinfrastruktur håndteres gennem flere forskellige til-
tag på både energiområdet og sikkerhedsområdet. På energiområdet er der eksem-
pelvis beredskabsinitiativer, regulering og tilsyn i energisektoren, investeringsscree-
ningsloven, implementering af CER- og NIS2-direktiverne vedr. bl.a. krav til cybersik-
kerhed og kritiske enheders modstandsdygtighed, samt Energistyrelsens tilsyn med
sektoren.

Vi har sårbarheder, og det er en illusion at tro, at vi kan indrette vores samfund på en     Klima-, Energi- og
måde, hvor vi kan eliminere alle risici. Men vi skal tage truslen alvorligt og tage vores    Forsyningsministeriet
forholdsregler. Vi følger udviklingen både hvad angår skiftende trusselsbilleder og
udviklingen i energiinfrastrukturen og vurderer løbende om beredskabet og sikkerhe-          Holmens Kanal 20
den omkring den kritiske infrastruktur er god nok.                                           1060 København K

Med venlig hilsen                                                                            T: +45 3392 2800
                                                                                             E: kefm@kefm.dk
Lars Aagaard
                                                                                             www.kefm.dk
                                                                                                             Side 1/1
