Børne- og Undervisningsudvalget 2022-23 (2. samling)
                                                             Offentligt

Folketingets Lovsekretariat                                                          Ministeren
Christiansborg
                                                                                     Frederiksholms Kanal 21
Medlem af Folketinget Helene Liliendahl Brydensholt (ALT) har den 6.                 1220 København K
september stillet spørgsmål nr. S 804, som hermed besvares.                          Tlf. nr.: 33 92 50 00
                                                                                     E-mail: uvm@uvm.dk
Spørgsmål nr. S 804:                                                                 www.uvm.dk
Vil ministeren kommentere på indlægget »Øremærket barsel kan forværre                CVR-nr.: 20453044
børns trivsel og udvikling, hvis de nye regler fører til en kortere samlet
barsel« af 6. september 2023 på Rockwool Fondens hjemmeside, der viser,              13. september 2023
at forlænget barsel medfører stigning i barnets trivselsmål og positive æn-          Sagsnr.: 23/10856
dringer i barnets socio-emotionelle færdigheder?

Svar:
Det fremgår af indlægget, at forskere ved Rockwool Fondens Forsknings-
enhed har undersøgt effekterne af den danske barselsreform fra 2002. Un-
dersøgelsen ser på ændringer i børns trivsel foranlediget af den barselsre-
form, der i 2002 bl.a. forlængede barselsorloven fra 24 uger til de nuvæ-
rende 46 uger efter barnets fødsel. Mødrene tog i gennemsnit 8,3 måne-
ders barsel før barselsreformen i 2002 og i gennemsnit 9,7 måneders barsel
efter reformen. Fædrene ændrede ikke på deres barselslængde efter refor-
men. I indlægget henvises samtidig til, at foreløbige tal fra ATP/Udbeta-
ling Danmark tyder på, at forældrenes samlede barsel er blevet kortere ef-
ter indførelse af øremærket barsel.

Undersøgelsen viser, at barselsreformen fra 2002 har medvirket til en stig-
ning i barnets trivselsmål og socio-emotionelle færdigheder. Studiet fra
Rockwool Fondens Forskningsenhed har ikke undersøgt, hvorvidt den
øremærkede barsel har en betydning for børns trivsel. Derudover henvises
til beskæftigelsesministerens svar på spørgsmål S 767, hvor det fremgår, at
der er tale om meget foreløbige tal fra ATP, efter reglerne om øremærket
barsel er trådt i kraft, og at det derfor er for tidligt at drage faste og endelige
konklusioner om betydningen af de nye regler.
Med venlig hilsen
 Mattias Tesfaye

                                                                                    2
