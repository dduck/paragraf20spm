                             Udvalget for Digitalisering og It 2022-23 (2. samling)
                                                                                      Offentligt

Folketingets Lovsekretariat  Stormgade 2-6
                             1470 København K
                             Telefon 72 28 24 00
                             digmin@digmin.dk

Sagsnr.     Svar på spørgsmål stillet af Morten Messerschmidt (DF) den 12. september 2023.
2023-3225
            Spørgsmål nr. S 833:
Doknr.      ”Hvordan agter ministeren at sikre, at danske borgere med et dansk CPR-nummer, der ikke
37598       har en privat MitID, ikke bliver hindret i deres ansættelse eller adgang til nødvendige redska-
            ber som følge af udløbet af NemID?”
Dato
20-09-2023  Svar:
            Til besvarelse af spørgsmålet har jeg indhentet bidrag om den tekniske baggrund fra Digitali-
            seringsstyrelsen, som oplyser følgende:

            ”Danske borgere med dansk cpr. nr., som har haft NemID, kan få MitID, når NemID ophører.
            Det er ikke et lovmæssigt krav for danske borgere at have MitID. Der kan dog være tilfælde,
            hvor en arbejdsgiver stiller krav om, at ansatte har MitID. I sådanne tilfælde vil der være tale
            om en ansættelsesmæssig forpligtelse pålagt af arbejdsgiveren.

            Erhvervsidentiteter, der oprettes i MitID Erhverv, skal aktiveres ved anvendelse af privat Mi-
            tID en enkelt gang. Digitaliseringsstyrelsen kan dertil føje, at det er op til den enkelte organi-
            sation at beslutte, hvorvidt man ønsker at anvende den centrale MitID Erhverv-løsning, hvor
            identitetssikring med privat MitID er en forudsætning, eller om man vil vælge at implemen-
            tere en såkaldt Lokal IdP, hvor organisationen selv tager ansvar for identitetssikringen i forbin-
            delse med udstedelsen af erhvervsidentiteter.”

            På baggrund af ovenstående ser jeg ikke behov for, at jeg som Digitaliseringsminister blander
            mig i, hvilke krav private arbejdsgivere stiller til deres ansatte. Dette skyldes primært, at der
            er alternativer til brug af privat MitID til identitetssikring i forbindelse med udstedelsen af er-
            hvervsidentiteter.

            Med venlig hilsen
            Marie Bjerre
