                             Klima-, Energi- og Forsyningsudvalget 2022-23 (2. samling)
                                                                                                Offentligt

Folketingets Lovsekretariat                                                         Ministeren
Christiansborg
1240 København K                                                                    Dato
                                                                                    20. juli 2023
                                                                                    J nr. 2023 - 3869

Folketingsmedlem Morten Messerschmidt (DF) har d. 12. juli 2023 stillet mig føl-
gende spørgsmål S 738, som jeg hermed skal besvare:

Spørgsmål
Vil ministeren, idet der henvises til ministerens klare anerkendelse af energiin-
frastrukturens kritiske karakter, redegøre for, hvordan ministeren agter at sikre,
at der føres myndighedskontrol med produktionen af de undersøiske kabler, der
skal transportere de kommende 9-14 GW energi fra havvindparkerne til fastlan-
det?

Svar
Myndighedskontrol af undersøiske kabler finder bl.a. sted via Bekendtgørelse
om beredskab for elsektoren, der jf. §12 bl.a. angiver, at virksomheder skal
sikre, at planmateriale angiver følgende oplysninger om anlægget (sikringspla-
ner): Beskrivelse af anlæggets sårbarhed, herunder dets afhængighed af andre
anlæg eller funktioner, Beskrivelse af de forhold, som er angivet i §§ 10 (Bered-
skabsplaner mv.) og 13 (lav sårbarhed, tilsyn og kontrol med anlægget mv.).

Derudover findes i dag en screeningsmekanisme under investeringsscreenings-
loven, der administreres af Erhvervsstyrelsen, og som i nogle tilfælde åbner for
screening af virksomheder, der leverer undersøiske kabler. Hvorvidt virksomhe-
derne screenes afhænger af en række betingelser i loven, herunder virksomhe-
dens geografiske placering.

Desuden fastsætter Energinet sektorberedskabsniveauet for el- og naturgassek-
toren bl.a. på baggrund af efterretninger fra Politiets Efterretningstjeneste og
Forsvarets Efterretningstjeneste, der udarbejder trusselsvurderinger og fastsæt-
ter trusselsniveauet. Eksempler på beredskabsforanstaltninger er bl.a. tilsyn
med infrastrukturen og fysisk sikring af vitale installationer.

Med venlig hilsen                                                                   Klima-, Energi- og
Lars Aagaard                                                                        Forsyningsministeriet

                                                                                    Holmens Kanal 20
                                                                                    1060 København K

                                                                                    T: +45 3392 2800
                                                                                    E: kefm@kefm.dk

                                                                                    www.kefm.dk

                             Side 1/1
