Folketingets Lovsekretariat                Boligudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Sigurd Agersnap (SF) har d. 31. august 2023 stillet
2023 - 6665  følgende spørgsmål nr. S 794 til social- og boligministeren, som hermed
             besvares.
Doknr.
745569       Spørgsmål nr. S 794:
             Er ministeren enig i, at nybyggeri i Danmark opføres med en for stor risiko for
Dato         overophedning og nedkølingsbehov?
06-09-2023
             Svar:
             Jeg har forelagt henvendelsen for Social- og Boligstyrelsen, der oplyser
             følgende:

             ”I forbindelse med opførelse af et nybyggeri eller væsentlige ændringer af en
             eksisterende bygning stilles der krav om, at der opretholdes et sundheds- og
             komfortmæssigt tilfredsstillende termisk indeklima i de rum, hvor personer
             opholder sig i længere tid.

             Til at dokumentere, at et byggeri lever op til bygningsreglementets krav til
             termisk indeklima, foretages en simulering af temperaturen i de rum i
             bygningen, som må forventes at blive varmest. Baggrunden for at kunne
             foretage denne simulering er baseret på referencer, der repræsenterer det
             typiske klima i Danmark henover året.

             Det står den enkelte bygherre frit for at simulere indeklimaet på baggrund af
             fremskrivninger af vejret. Det er dog Social- og Boligstyrelsens vurdering, at
             klimafremskrivningernes nøjagtighed over bygningers mangeårige levetid er
             behæftet med for store usikkerheder til at stille krav om, at de skal anvendes
             som dimensionering.”

             Med baggrund i ovenstående oplysninger fra Social- og Boligstyrelsen mener
             jeg ikke, at nybyggeri i Danmark opføres med en for stor risiko for
             overophedning og nedkølingsbehov.

             Med venlig hilsen
             Pernille Rosenkrantz-Theil
             Social- og boligminister

                                                                                                                                               1
