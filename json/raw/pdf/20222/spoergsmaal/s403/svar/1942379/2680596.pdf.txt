                  Uddannelses- og Forskningsudvalget 2022-23 (2. samling)
                                                                                    Offentligt

Ministeren

Lovsekretariatet
Folketinget
Christiansborg
1240 København K

Medlem af Folketinget, Katrine Robsøe (RV), har den 17. marts 2023 stillet føl-          23. marts 2023
gende spørgsmål nr. S 403 til uddannelses- og forskningsministeren, som hermed
besvares.                                                                                Uddannelses- og
                                                                                         Forskningsministeriet
Spørgsmål S 403:
                                                                                         Børsgade 4
Under henvisning til, at ministeren i regeringens nye udspil »Forberedt på fremti-       Postboks 2135
den I« argumenterer for, at der på nuværende tidspunkt er mangel på undervis-            1015 København K
ningstimer og tid med undervisere på mange kandidatuddannelser, tror ministeren          Tel. 3392 9700
så, at de tidligere årlige 2-procentsbesparelser på uddannelsesområdet kan være
en af årsagerne til disse udfordringer?                                                  www.ufm.dk

                                                                                         CVR-nr. 1680 5408

Svar:                                                                                    Ref.-nr.
                                                                                         387927
Jeg har ikke grundlag for at konkludere, at det tidligere omprioriteringsbidrag på
uddannelsesområdet, der gjaldt fra 2016 til 2019, skulle være årsagen til, at en
række universitetsuddannelser i dag tilbyder få undervisningstimer og begrænset
tid med underviserne.

Mig bekendt har der i en årrække været peget på udfordringer med få undervis-
ningstimer på en række universitetsuddannelser – også før omprioriteringsbidra-
get blev indført i 2016. Tilbage i 2012 konkluderede Rigsrevisionen eksempelvis i
en beretning, at studerende på en række af de humanistiske og samfundsviden-
skabelige uddannelser blev tilbudt meget få undervisningstimer og tilbage i 2009
fandt en McKinsey-rapport en lignede konklusion1.

Der er dog alt andet lige en sammenhæng mellem størrelsen på universiteternes
bevillinger og muligheden for at tilrettelægge uddannelser af høj kvalitet med
mange ugentlige undervisningstimer og tæt kontakt til underviserne.

Det er også derfor, at regeringen med sit udspil til nye fleksible universitetsveje fo-
reslår en markant prioritering af universitetsområdet. Blandt andet i form af løft af
bevillingen pr. studerende med ca. 50 pct. på de nye kandidatuddannelser på 1 ¼

1 https://rigsrevisionen.dk/revisionssager-arkiv/2012/aug/beretning-om-undervisningen-paa-
universiteterne og https://ufm.dk/publikationer/2009/analyse-af-universiteternes-og-sektor-
forskningsinstitutionernes-finansiering-og-organisering.

                                                                                                                                                Side 1/2
studieår og på erhvervskandidatuddannelserne, men også gennem investeringer i
bacheloruddannelserne og de 2-årige kandidatuddannelser.
Det skal blandt andet muliggøre, at der i dialog med universiteterne kan formule-
res relevante kvalitetsmålsætninger for de nye kandidatuddannelser på 1 ¼ stu-
dieår. Regeringens ambition er, at de studerende på de nye kandidatuddannelser
på 1 ¼ år skal kunne tilbydes 15 timers undervisning og vejledning ugentligt, un-
dervisning på mindre hold og mere vejledning.
Med venlig hilsen
Christina Egelund

                                                                                                                                                Side 2/2
