                                                                                     Skatteudvalget 2022-23 (2. samling)
                                                                                                                         Offentligt

                                                                                      21. april 2023
                                                                                      J.nr. 2023 - 3447

Til Folketingets Lovsekretariat

Hermed sendes svar på spørgsmål S 477 af 13. april 2023, indleveret af Nick Zimmer-
mann (DF).

Jeppe Bruus

             / Annemette Ottosen
Spørgsmål

Vil ministeren tage initiativ til at ændre forældelsesloven, således at forældelsesfristen på 3
år, jf. § 3, stk. 1, hæves til 10 år, og at der tilføjes en række yderligere grunde, der kan
medføre afbrydelse af forældelsen, såsom ophold i udlandet, ophold som indsat i krimi-
nalforsorgens institutioner, frihedsberøvelse i forbindelse med foranstaltninger efter straf-
felovens kapitel 9, efterlysning hos politiet og kriminalforsorgen, udeblivelse uden lovlig
grund fra Danmarks Domstole, herunder fogedretten, og eventuelle andre grunde, som
ministeren måtte finde betimelige og rimelige?

Svar

For gæld til det offentlige gælder som udgangspunkt forældelseslovens 3-årige forældel-
sesfrist. Der er samtidig i gældsinddrivelsesloven fastsat særregler om forældelse for at
kunne systemunderstøtte forældelseshåndteringen af det store antal fordringer, som er
under inddrivelse. Særreglerne sikrer, at forældelsesreglerne er så enkle og ensartede som
muligt for al gæld under inddrivelse. Indførelse af særregler om forældelsesafbrydelse for
at tage højde for forskellige forhold hos den enkelte skyldner såsom frihedsberøvelse
el.lign. som foreslået af spørgeren er efter min mening ikke nødvendige, da Gældsstyrel-
sen allerede i dag har gode muligheder for at afbryde forældelsen af gæld til det offentlige,
ligesom der gælder regler om suspension af forældelse.

For al gæld, der sendes til inddrivelse, vil forældelse tidligst kunne indtræde, når der er
gået 3 år fra Gældsstyrelsens modtagelse af gælden, og i denne periode på mindst 3 år vil
Gældsstyrelsen have mulighed for på forskellige måder at afbryde forældelsen. Afbrydelse
af forældelse kan ske ved iværksættelse af forskellige inddrivelsesskridt som fx afdragsord-
ning, lønindeholdelse og udlægsforretning. Herudover har Gældsstyrelsen mulighed for at
afbryde forældelse i tilfælde, hvor lønindeholdelse ikke kan ske, fordi skyldneren ikke har
tilstrækkelig betalingsevne, eller fordi skyldneren modtager en indkomst, hvori løninde-
holdelse ikke kan ske, fx B-indkomst. Denne regel gælder p.t. kun for gæld i det nye ind-
drivelsessystem, PSRM, men forventes også at blive sat i kraft for gæld i det midlertidige
inddrivelsessystem, DMI.

Endelig skal bemærkes, at hvis det på grund af ukendskab til skyldnerens opholdssted el-
ler andre hindringer, som ikke skyldes Gældsstyrelsens forhold, ikke har været muligt for
Gældsstyrelsen at afbryde forældelsen, indtræder forældelse tidligst 1 år, efter at Gældssty-
relsen fik eller burde have fået kendskab til skyldnerens opholdssted, eller tidligst 1 år fra
hindringens ophør. En hindring kan fx være, at skyldneren befinder sig i et andet land,
hvor retsforfølgning for fordringen ikke er mulig. Forældelse vil dog også i sådanne til-
fælde senest indtræde 10 år efter det tidspunkt, hvor gælden skulle have været betalt,
medmindre forældelsen forinden er blevet afbrudt.

Som det fremgår af ovenstående, har Gældsstyrelsen allerede gode muligheder for at af-
bryde forældelsen. Jeg mener derfor heller ikke, at der er behov for at forlænge forældel-
sesfristen til 10 år for gæld under inddrivelse eller muliggøre afbrydelse på andre måder
end i dag.

                                                                                                                                                                                   Side 2 af 2
