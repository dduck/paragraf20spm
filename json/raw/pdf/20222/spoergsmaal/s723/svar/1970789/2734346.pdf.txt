Folketingets Lovsekretariat              Ældreudvalget 2022-23 (2. samling)
                                                                             Offentligt

                             Holmens Kanal 22
                             1060 København K
                             Telefon 33 92 93 00
                             post@sm.dk
                             www.sm.dk

Sagsnr.      Medlem af Folketinget Morten Messerschmidt (DF) har d. 4. juli 2023 stillet
2023 - 5752  følgende spørgsmål nr. S 723 til ældreministeren, som hermed besvares.

Doknr.       Spørgsmål nr. S 723:
729824       ”Vil ministeren, idet spørgeren er blevet gjort bekendt med en meget kritisabel
             sag fra Ballerup Kommune vedrørende en ældre borger, oplyse, hvordan
Dato         ministeren agter at sikre, at ældre og syge borgere i Ballerup Kommune og
10-07-2023   andre lignende kommuner får den nødvendige pleje og omsorg, så tilfælde
             med manglende pleje og alvorlige konsekvenser kan undgås?”

             Svar:
             Jeg vil indledningsvist bemærke, at jeg ikke umiddelbart er bekendt med den
             konkrete sag, som spørgeren henviser til, men det er selvfølgelig altid trist og
             bekymrende at høre om problemer i vores ældrepleje. Kommunerne er
             forpligtede til at overholde lovgivningen og skal derfor altid foretage en konkret
             og individuel vurdering af den enkelte borgers behov for hjælp. Vi skal passe
             på med at lade enkeltsager tegne det samlede billede af ældreplejen, men vi
             kan omvendt heller ikke parkere dem som bekymrende enkeltsager. Vi må
             erkende, at vi har udfordringer på området, som kalder på politisk handling.

             Vi bliver flere og flere ældre, og i regeringen vil vi naturligvis sørge for, at
             finansieringen følger med den demografiske udvikling. Men finansiering gør det
             ikke alene. Vi skal tænke nyt.

             Vi er derfor i regeringen i gang med at udarbejde et forslag til en ny ældrelov,
             hvor formålet netop er at styrke kvaliteten i ældreplejen, og hvor vi fokuserer på
             at skabe tid til kernen i ældreplejen, så vores ældre kan leve en alderdom med
             livsglæde, nærvær og selvbestemmelse. Det bliver en ældrelov, hvor hensigten
             er, at mennesket sættes før systemet, hvor medarbejderne mødes med tillid og
             respekt for fagligheden, og hvor Danmark bevæges fra en velfærdsstat til et
             velfærdssamfund med langt mere lokal frihed, ansvar og engagement.

             Vi skal som lovgivere have tillid til, at kommunerne prioriterer rigtigt inden for
             rammerne af det kommunale selvstyre, men jeg mener også, at et stærkt tilsyn
             er en del af svaret. Et stærkt tilsyn skal medvirke til at understøtte ældreplejen i
             de tilfælde, hvor der viser sig at være udfordringer med kvaliteten. Det er
             vigtigt, at selvom vi viser stor tillid til medarbejdere, ledere og lokale løsninger,
             så skal vi samtidig værne om de ældres retssikkerhed og sikre, at de ældre og
             deres pårørende kan være helt trygge i mødet med ældreplejen.

                                                                                                                                               1
Med venlig hilsen
Mette Kierkgaard
Ældreminister

                                                                                                                                  2
