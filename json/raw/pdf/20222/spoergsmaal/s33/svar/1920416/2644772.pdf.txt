                                                                      Transportudvalget 2022-23 (2. samling)
                                                                                                              Offentligt

                                                                      Transportministeren

Lovsekretariatet                                                      10. januar 2023
Folketinget                                                           2023-217

                                                                      Frederiksholms Kanal 27 F
                                                                      1220 København K

                                                                      Telefon 41 71 27 00

Folketingsmedlem Søren Egge Rasmussen (Ø) har den 5. januar
2023 stillet mig følgende spørgsmål, som jeg hermed skal besvare.

Spørgsmål nr. 33:

Ændringer af hastigheden fra 2021 på motorvejen Djurslandsfor-
bindelsen mellem Lisbjerg og Løgten fra 110 til 130 km/t. har med-
ført støjproblemer for beboere langs motorvejen i bl.a. Lystrup og
Hjortshøj, vil ministeren tage initiativ til at vurdere om hastighe-
den bør sænkes til 110 km/t. for at imødekomme beboere og sænke
klimabelastningen?

Svar:

Jeg er som transportminister i høj grad optaget af at håndtere støj-
problemenerne. Jeg er dog ikke sikker på, at nedsættelsen af ha-
stigheden på Djurslandsmotorvejen er den rette løsning på støjpro-
blemerne.

Hvis der skal være en støjmæssig effekt, skal hastighedsgrænsen
sættes ganske lavt. Det vil dels betyde, at en del af trafikken blot
flytter sig til de mindre kommunale veje, dels at fremkommelig-
hedsgevinsterne ved etableringen af motorvejen går tabt.

På den baggrund har jeg ikke aktuelle planer om at sænke ha-
stigheden til 110 km/t på strækningen.

Med venlig hilsen

Thomas Danielsen
