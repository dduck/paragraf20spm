                                    Udvalget for Forretningsordenen 2022-23 (2. samling)
                                                                                                Offentligt

Udenrigsministeriet

Folketingets Lovsekretariat         Asiatisk Plads 2
                                    DK-1448 København K
Bilag  Sag/ID Nr.            Enhed  Telefon +45 33 92 00 00
                                    Telefax +45 32 54 05 33
       2022-31067            MENA   E-mail: um@um.dk
                                    http://www.um.dk

                                    Dato

                                    21. december 2022

       Svar på § 20-spørgsmål nr. S 10 stillet den 19. december 2022 af
       Helene Liliendahl Brydensholt til udenrigsministeren.

       Spørgsmål
       Hvilke overvejelser har ministeren gjort sig med hensyn til at lægge pres
       på det iranske styre for at stoppe henrettelserne af iranske demonstranter?

       Svar
       Jeg er stærkt bekymret over det iranske styres hårdhændede fremfærd over
       for de fredelige protester i Iran og fordømmer på det kraftigste Irans
       seneste to henrettelser af unge demonstranter.

       EU har ligeledes fordømt henrettelserne og opfordret Iran til øjeblikkeligt
       at indstille denne praksis. EU har ligeledes vedtaget tre robuste
       sanktionspakker, der er rettet mod de ansvarlige institutioner og individer
       bag de grove menneskerettighedskrænkelser i forbindelse med
       protesterne. Vi vil fra dansk side, særligt inden for rammerne af EU og
       FN, bidrage til at fastholde presset på det iranske styre samt fortsætte
       arbejdet for afskaffelse af dødsstraffen globalt.

                                       Med venlig hilsen

                                    Lars Løkke Rasmussen
