Folketingets Lovsekretariat  Klima-, Energi- og Forsyningsudvalget 2022-23 (2. samling)
Christiansborg                                                                                  Offentligt
1240 København K
                                                             Ministeren
                                                             Dato
                                                             11. september 2023
                                                             J nr. 2023-4570

Folketingsmedlem Morten Messerschmidt (DF) har d. 7. september 2023 stillet mig
følgende spørgsmål S 814, som jeg hermed skal besvare.

Spørgsmål nr. S 814:
”Mener ministeren, at Danmark ved fremtidige aftaler om udbudsrammerne for hav-
vindmølleparker kunne lade sig inspirere af den tyske udbudsmodel, der blev ved-
taget med ændringen af de tyske regler på området, hvor man sidste år åbnede op
for kvalitative tildelingskriterier?”

Svar
Det er klart, at vi løbende evaluerer og ser på, om vi kan indrette fremtidens udbud
og udbygning af havvind klogere. Jeg er derfor altid optaget af, hvordan andre
lande griber opgaven om udbud af havvind an.

Jeg er dog fortsat glad for, at vi, i den nyligt indgåede Tillægsaftale om udbudsram-
mer for 6 GW havvind og Energiø Bornholm, sammen med et bredt flertal i Folke-
tinget har fastlagt, at udbud af de kommende havvindmølleparker i Danmark afgø-
res med pris som eneste tildelingskriterie, mens der stilles en række adgangskrav,
der hæver barren for bæredygtighed og social ansvarlighed i forhold til tidligere ud-
bud. Denne kombination finder jeg væsentlig, idet den sikrer en hurtig, enkel og
transparent udbudsproces, der samtidig giver sikkerhed for øget bæredygtighed og
social ansvarlighed.

Med venlig hilsen
Lars Aagaard

                                                                                       Klima-, Energi- og
                                                                                       Forsyningsministeriet

                                                                                       Holmens Kanal 20
                                                                                       1060 København K

                                                                                       T: +45 3392 2800
                                                                                       E: kefm@kefm.dk

                                                                                       www.kefm.dk
                                                                                                      Side 1/1
