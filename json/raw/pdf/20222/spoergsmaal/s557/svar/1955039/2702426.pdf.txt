                                                                               Retsudvalget 2022-23 (2. samling)
                                                                                                                 Offentligt

Folketinget                                                                    Dato:     8. maj 2023
Christiansborg                                                                 Kontor:   Lovkvalitet
1240 København K                                                               Sagsbeh:  Ida Helene Bendtsen Høi-
DK Danmark                                                                               berg
                                                                               Sagsnr.:  2023-0033-0520
                                                                               Dok.:     2826887

Besvarelse af spørgsmål nr. S 557 fra medlem af Folketinget Morten
Messerschmidt (DF):

Hermed sendes besvarelse af spørgsmål nr. S 557, som medlem af Folketin-
get Morten Messerschmidt (DF) har stillet til justitsministeren den 28. april
2023.

Peter Hummelgaard

                   /
                                Mads Møller Langtved

                                                                               Slotsholmsgade 10
                                                                               1216 København K.
                                                                               T +45 7226 8400
                                                                               www.justitsministeriet.dk
                                                                               jm@jm.dk

                                                                               Side 1/3
Spørgsmål nr. S 557 fra medlem af Folketinget Morten Messerschmidt
(DF):

       ”Hvad er ministerens holdning til, at man gør den 29. august til
       en officiel flagdag i Danmark?”

Begrundelse:

       ”I år den 29. august er det 80-årsdagen for den dag, der er kendt
       for bruddet med besættelsesmagten. Det er en skelsættende dag
       i Danmarks modstandskamp under anden verdenskrig og er en
       dag, hvor mange danskere satte deres liv på spil for Danmark.
       Derfor mener spørgeren, at disse danskeres indsats bør hædres
       ved at gøre dagen til national flagdag for dem, der under anden
       verdenskrig kæmpede for Danmark.”

Svar:

Jeg er helt enig med spørgeren i, at det opgør med besættelsesmagten, som
den 29. august 1943 er en vigtig del af, var en afgørende begivenhed for
Danmark. Det er vigtigt at mindes de danskere, der med livet som indsats
kæmpede for demokrati og frihed. Jeg kan derfor også godt forstå de inten-
tioner, der ligger bag ønsket om at gøre den 29. august til en national flag-
dag.

Den 29. august er tidligere blevet markeret med officiel flagning. I årene
umiddelbart efter 2. verdenskrig fandtes der således en midlertidig ordning
med særlig flagning den 9. april, 5. maj og 29. august til minde om besæt-
telsestiden. Ordningen indebar, at der den 9. april blev flaget på halv stang
til kl. 12, hvorefter der blev flaget på hel stang resten af dagen, ligesom der
den 5. maj og den 29. august blev flaget hele dagen.

I 1950 blev det efter forelæggelse for Kongen imidlertid besluttet, at ord-
ningen med officiel flagning den 9. april og den 5. maj, skulle opretholdes
permanent, hvorimod den 29. august skulle udgå som flagdag.

Baggrunden for denne beslutning skal ses i sammenhæng med den praksis,
som i mange år har været fulgt i forbindelse med administrationen af flag-
området. Denne praksis er karakteriseret af det hovedsynspunkt, at antallet
af officielle flagdage bør begrænses. Det skyldes navnlig et ønske om at

                                                                                                                                               Side 2/3
fastholde den signalværdi, der knytter sig til de eksisterende officielle flag-
dage.
På den baggrund mener jeg ikke, at den 29. august bør genindføres som
officiel flagdag.
Jeg kan afslutningsvis oplyse, at Hendes Majestæt Dronningen i 2003 til-
trådte en indstilling fra Justitsministeriet om, at der i Mindelunden på dage,
der har særlig forbindelse til besættelsen, nærmere bestemt den 4. maj, 5.
maj og 29. august samt i forbindelse med særlige officielle arrangementer, i
en periode på 15 år flages med splitflag. Denne ordning blev i 2018 forlæn-
get med yderligere 15 år, og den løber således indtil 2033. Den 29. august
kan således fortsat markeres i form af officiel flagning med splitflag i Min-
delunden.

                                                                                                                                               Side 3/3
