Folketingets Lovsekretariat  Klima-, Energi- og Forsyningsudvalget 2022-23 (2. samling)
Christiansborg                                                                                  Offentligt
1240 København K
                                                             Ministeren
                                                             Dato
                                                             27. april 2023
                                                             J nr. 2023 - 2439

Folketingsmedlem Morten Messerschmidt (DF) har d. 24. april stillet mig følgende
spørgsmål S 535, som jeg hermed skal besvare.

Spørgsmål nr. S 535.:
"Hvad er ministerens holdning til at foretage en kulegravning af energihandelsbran-
chen ifm. de nye oplysninger, der er kommet frem i en sag om markedsmanipula-
tion i et dansk energihandelsselskab?"

Svar
Jeg tager den nye virkelighed alvorligt og har værktøjskassen åben. Jeg er optaget
af, at der for danskerne er tryghed for, at der er styr på energiforsyningen, og jeg vil
ikke udelukke, at der kan være behov for ny regulering eller kontrol. Jeg har derfor
også sat gang i et tværministerielt arbejde, så vi finder de rigtige løsninger, ligesom
mit ministerium vil være i dialog med Forsyningstilsynet om, hvorvidt der behov for
yderligere tiltag.

Europa-Kommissionen har ligeledes fremlagt et forslag til en reform af elmarkedet,
der bl.a. inkluderer et ændringsforslag til forordningen om beskyttelse mod kursma-
nipulation på engrosenergimarkedet (REMIT). Forslaget har bl.a. fokus på at for-
bedre mulighederne for tilsynenes overvågning af mulig kursmanipulation. Jeg er
optaget af, at vores fælleseuropæiske regulering af energimarkederne er tidssva-
rende og tilstrækkelig, og ser derfor også frem til at drøfte Kommissionens forslag
med Folketingets Europaudvalg.

Der føres allerede i dag tilsyn og kontrol med energihandelsbranchen med ud-              Klima-, Energi- og
gangspunkt i EU-lovgivning. I Danmark er Forsyningstilsynet tilsynsmyndighed i for-       Forsyningsministeriet
hold til REMIT, som er en EU-forordning, som sætter en fælles ramme for overvåg-
ning af engrosmarkederne for handel med el og gas. REMIT-forordningen har di-             Holmens Kanal 20
rekte retsvirkning i alle EU-medlemslande. Ifølge REMIT er fx markedsmisbrug,             1060 København K
markedsmanipulation, insiderhandel mv. forbudt. Til sikring af overholdelse af krav i
                                                                                          T: +45 3392 2800
                                                                                          E: kefm@kefm.dk

                                                                                          www.kefm.dk
                                                                                                         Side 1/2
REMIT kan Forsyningstilsynet bl.a. indhente nødvendige oplysninger hos markeds-
deltagere og myndigheder, udføre kontrolbesøg hos markedsdeltagere og påbyde
at forhold, der strider mod krav i REMIT, bringes til ophør. Derudover har organise-
rede markedspladser, fx Nordpool, samt andre markedsdeltagere, der som led i de-
res hverv gennemfører transaktioner med engrosenergiprodukter, en forpligtelse til
at overvåge markedet for mistænksomme handler og underrette de nationale regu-
latorer herom. Supplerende til de fælles EU-regler findes der i den danske lovgiv-
ning en bestemmelse i straffeloven, der hjemler straf for overtrædelse af forbud-
dene i REMIT.
Markedsmisbrug på markeder for finansielle instrumenter reguleres i markedsmis-
brugsforordningen. Finanstilsynet er tilsynsmyndighed i Danmark i forhold til denne
forordning.
Med venlig hilsen
Lars Aagaard

                                                                                                                                                                Side 2/2
