                                                                                           Sundhedsudvalget 2022-23 (2. samling)

                                                                                           Holbergsgade 6             Offentligt
                                                                                           DK-1057 København K

                                                                                           T +45 7226 9000
                                                                                           F +45 7226 9001
                                                                                           M sum@sum.dk
                                                                                           W sum.dk

Folketingets Lovsekretariat                                                                Dato: 02-02-2023
                                                                                           Enhed: Udgifter
                                                                                           Sagsbeh.: Mads Ulrich
                                                                                           Matthiessen
                                                                                           Sagsnr.: 2023-557/2301629
                                                                                           Dok. nr.: 587225

Medlem af Folketinget Charlotte Broman Mølbæk (SF) har den 25. januar 2023 stillet
følgende spørgsmål nr. S 153 til indenrigs- og sundhedsministeren, som hermed be-
svares.

Spørgsmål S 153:
”Hvad er ministerens holdning til, at mange kommuner har underbudgetteret udgif-
ter til handicappede, og hvordan vil regeringen forhindre massive nedskæringer i
kommunerne, når man nu også lægger op til nedskæringer i kommunernes bloktil-
skud til jobcentre og de facto nedskæringer som følge af »finansieringen« af lønstig-
ninger på velfærdsområdet via afbureaukratisering i regeringsgrundlaget?
(Spm. nr. S 153).

Begrundelse
Ifølge NB-Kommune den 18. januar 2023 kommer kommunerne fortsat til at sprænge
budgetterne på det specialiserede socialområde, og efter sigende kommer man især
til at underbudgettere på børneområdet i 2023, viser de nye budgettal.”

Svar:
Regeringen og kommunerne aftaler årligt de overordnede økonomiske rammer for
kommunerne under et. Her vil regeringen prioritere den borgernære velfærd år for
år, så pengene følger med, når vi bliver flere børn og ældre.

Det er ikke det samme som, at der ikke skal ske prioriteringer i den enkelte kom-
mune. Vi står midt i en ny virkelighed, vi alle må forholde os til. Der er krig i Europa,
en afledt energikrise og inflation, der udfordrer økonomien.

Jeg noterer mig at, at kommunerne siden regnskabssanktionen blev indført i 2011,
har overholdt de vedtagne budgetter for service.

For så vidt angår jobcentrene, ønsker regeringen en frisættelse af hele den offentlige
sektor, der grundlæggende forandrer den måde, velfærden i dag styres, dokumente-
res, kontrolleres og leveres på.

Nedlæggelsen af jobcentrene skal afspejle reelle omlægninger, hvor regeringen vil ny-
tænke og reformere beskæftigelsesindsatsen. Der skal gives frihed til dem, der kan
selv. De borgere, der har større udfordringer med at finde et job, skal i stedet omfat-
tes af mere værdige indsatser med større effekt.

                                          Med venlig hilsen

                                            Sophie Løhde
