                                                                                        Sundhedsudvalget 2022-23 (2. samling)

                                                                                        Slotsholmsgade 10-12  Offentligt
                                                                                        DK-1216 København K

                                                                                        T +45 7226 9000
                                                                                        F +45 7226 9001
                                                                                        M sum@sum.dk
                                                                                        W sum.dk

Folketingets Lovsekretariat                                                             Dato: 30-06-2023
                                                                                        Enhed: NAERSOM
                                                                                        Sagsbeh.: DEPMSMJ
                                                                                        Sagsnr.: 2309419
                                                                                        Dok. nr.: 2761277

Medlem af Folketinget Mette Thiesen (DF) har den 26. juni 2023 stillet følgende
spørgsmål nr. S 720 til indenrigs- og sundhedsministeren, som hermed besvares.

Spørgsmål S 720:
”Hvad er ministerens holdning til, at der i dag ikke kan henvises direkte fra almen-
praktiserende læger og speciallæger til ergoterapeutisk behandling og genoptræning
hos en privatpraktiserende ergoterapeut med offentligt tilskud via sygesikringen?”

Svar:
Ergoterapeuter spiller en vigtig rolle i mange patientforløb i vores sundhedsvæsen.
Ergoterapi tilbydes bl.a. som en del af behandlingen og genoptræningen på sygehu-
sene og som led i kommunernes træningstilbud efter henholdsvis sundhedslovens
regler om genoptræning med genoptræningsplan, og servicelovens regler om bl.a.
genoptræning og vedligeholdelsestræning, ligesom ergoterapi kan indgå i rehabilite-
ringsforløb. Langt størstedelen af ergoterapeuter er i dag ansat i det offentlige. En
mindre andel af ergoterapeuter virker i den private sektor.

Regeringen har på nuværende tidspunkt ikke planer om at indføre offentligt tilskud til
behandling hos privatpraktiserende ergoterapeuter.

                                          Med venlig hilsen

                                            Sophie Løhde
